paNDi ta chen po shAkya mchog ldan gyi rnam par thar pa zhib mo rnam par 'byed pa bzhugs so/

Introduction and Chapter 1: sngon byung gleng bslang gi skabsna mo manydzu gho ShA ya/smra ba rnams kyi mchog thams cad mkhyen pa la phyag 'tshal lo//thams cad gzigs pas yang
dag mkhyen//sngon dang phyi mtha' ji bzhin dgongs//ma 'dres 'byed pa'i spyan yangs pa//rkang gnyis gtso bos dge legs stsol//dpal ldan shAkya'i bstan 'dzin mchog ces mchog
tu nges tshig gsal ldan nyid//nyid gsung dri med tshangs dbyangs legs sgrog legs bshad mkhyen pa'i blo gros gang//gang yang 'jam dbyangs dges pa'i dpal khyod dpal mgon
ma pham dga' ba'i bshes//bshes gnyen rab sbyangs 'bum phrag grangs ldan bgrang yas blo gsal gtsug na rgyal//'di na yongs rdzogs bstan pa'i khur//'degs byed spos kyi glang
po ni//glang chen khyu las sa srung bu//gnyis pa srid pa yod ma yin//de phyir rang gi cod pan rtser//bla na rje bzhugs de dag kyang//bslab gnas snga ma'i gral rim las//yon
tan rgyan phreng lci ma lags//rgyal ba'i bka' dang dgongs 'grel rnams//ji bzhin 'byed la dbang 'byor pas//

gnas dang gnas ma yin 'di zhes//phra rgyas spu ris so sor phye//gser dang ra gan 'dres pa lta'i//tshig don ldib po ji snyed dag//yongs dpyod rnam dpyod nor bu yis//dman pa
bsal nas mchog sbyin mdzad//'khor ba'i rgya mtsho las brgal te//thams cad mkhyen grong nyams dga' bar//bslab gsum gru gzings ma bcas par//snying stobs rkyal gyis ji ltar
phyin//'khor ba ma rig mun stug 'phrang//mang thos sgron me lag thogs nas//ngan 'gro'i g.yang la rab bzur te//thar pa'i lam la rjes 'gro nyid//gang yang dad pa'i rjes zhugs
yid la tshig 'bru thos pas tshim pa ster//gang dag chos kyi rjes 'brang blo can don bzang gtan tshigs mgu bskyed de//gang zhig yon tan rgyan phreng la dga' mkhas mang
yid kyi 'dod 'jo ba//gang gi blo gros yi ger 'phos 'dras nang gi de nyid mtshon par byas//gting mtha' mi mngon rnam thar chu gter las//nye bar drangs pa'i legs bshad dal
'gro'i rgyun//rab brjid snyan ngag rba klong g.yo ba can//mdo rgyud chu klung kun 'du'i rgya mtsho la//dam chos yid bzhin nor bu'i bang mdzod can//lung rigs rnyog med gdeng
kas mngon par mdzes//stong nyid snyems pa'i phuT sgra'i sgra sgrog pa//paN grub klu dbang de la snying nas dad//khyod thugs dpal gyi be'u las son pa'i//rang rig rang gsal
chos dbyings gdod ma'i dbyings//'od gsal snang ba'i sgron me nor bu'i tog//nyams len sgrub pa'i rgyal mtshan gtsug na mtho//

bshad sgrub brtson pa'i byi dor legs bsgrubs pas//sgrib bral chos sku'i rang 'od 'bar ba can//gang la gang 'dod chos kyi char chen gyis//gdul bya'i re ba ma lus yongs su gang//de
slad nor bu'i khyim du tshong pa'i blo//'gag pa med pa rab tu 'jug pa'i tshul//mkhas btsun bzang po'i rang bzhin las 'ongs pa'i//sku gsung thugs kyi legs byas gtam
du gleng// //gang yang bde bar gshegs pa'i ring lugs pa chen po/ rang dang gzhan gyi grub pa'i mtha' rgya mtsho'i pha rol tu son pa/ yongs rdzogs gnas lnga mkhyen pa'i paNDi
ta/ shAkya mchog ldan dri med legs pa'i blo gros kyi rnam par thar pa'i tshul la// gleng bslang sngon byung gi rnam par thar pa'i nges gsang mdo tsam zhig smos pa yang
'di lta ste/dbus 'gyur tshal na gang yang mtshan bzhag pa//rta dbyangs zhes grags snyan ngag mkhas pa'i mchog//dbyangs can yid kyi mdza' bo dregs ldan des//rgyal ba'i
mdzad pa'i phreng ba rgya cher spel//snying rje'i nyams brgyas rol pa'i rgyal sras kyis//'gro la phan phyir rang gi lus srog kyang//phangs pa med par gzhan la sbyin pa'i
gtam//thos tshe yid kyi spu long 'bad med g.yo//thub pa'i gsung rab sdebs legs snyan ngag gang//smra mkhas dpa' bos rjes su bskul ba na//thos pas rab dga' dad pa'i yid mgu
ba//thar pa'i sa bon srid mtha'i bar du bskrun//de yang 'di skabs rnam thar rdor rgyal ma las/ bcom ldan 'das kyis 'jam dpal rtsa ba'i rgyud las/ pha khol lung bstan pa'i
skabs su/ bdag nyid chen po 'di nyid kyi yang mtshan gyi cha mtshon tshul dang/ yang mdo las/ ston pas gdul bya rta dbyangs 'dul byed Arya de ba rnams kyi nges gnas gsal
po gsungs tshul/ de dag gi lo rgyus mtha' bcad rnams kyang ji lta bar bris shing/ yang rgyal bas rnga bo che'i mdor/ kun mkhyen dol bu

lung ba bstan pa'i tshig rnams kyang 'dir yang sbyor te/ dkar yol ri sogs phan tshun gyi dkar po brag gi ming bzhag dang/ nga'i ming zhes pas shAkya tshe ring po zhes pa'ang
kun mkhyen chen po bdun cu tsam las/ paN chen rin po che brgyad cu'i mthar son pa dang/ grub pa'i mtha'i tshul zur can dngos gnas rnams mtshon don du bgrangs nas/ mdo de
nyid kyi lung gis bstan pa'i skyes bu mchog nyid yin par 'bad de sgrub par mdzad do//gzhan snga phyi rnam thar gsum ka gung mthun par/ slob dpon padma'i ma 'ongs lung bstan
du/ rta dbyangs skye ba shAkya'i mtshan can lo brgyad cu pa zhig gis sangs rgyas kyi bstan pa'i khrims 'cha' bar gsungs pa dang/ paN chen rin po che nyid kyis ye shes
gzigs pa'i yul du/ rngog lo tsa ba blo ldan shes rab dang/ pa tshab bu bzhi'i ya gyal rma byang chub brtson 'grus kyi skye bar legs par dgongs pa'i bka' stsal dngos las
thos tshul/ mkhas grub kyi skyes bu bdun tsam rim can du brgyud rjes/ khams yul du bag ston shAkya 'od zer du 'khrungs shing/ de nyid kyis rang gi yum sogs la bka' bsgos
nas/ sku skye ba phyi ma'i lung bstan ji ltar gnang tshul dag cig la gcig bris bshus mdzad pa ltar yod cing/ ngo gro rab 'byams pa dbang phyug dpal bas paN chen rin po che
la bstod pa phul ba'i nang na bag ston shAkya dang/ karma pa rol pa'i rdo rje thugs rgyud gcig par grags pas/ rgyal dbang karma pa'i rnam 'phrul du mtshon pa'i tshig sbyor
byas pa'i yi ge rgyal dbang chos grags rgya mtsho dang/ paN chen rin po che gnyis ka'i gzigs lam du 'byor skabs/ phan tshun gnyis ka nas dgongs pa'i dbyings su mi 'byor
ba ma byung zhes kyang gtam du gleng zhing/ chos rje karma pa chen po chos grags rgya mtshos/ sde bdun rab 'byams pa dbang phyug rgyal mtshan pa la dngos kyi bka' lung
byon pa la yang/

nged dang chos rje chen po ba sems gcig yin pas gang gi zhabs thegs kyang bsam pa yongs su rdzogs zhes dges pa'i 'dzum zhal dang ldan pas lha sa po Ta lar bka' lung phebs pa
yongs la gsal lo//rang sgo'i ngos nas ni/ bcom ldan 'das thub pa'i dbang po'i rgyal tshab byams pa mgon po nyid bsam bzhin du dbang 'byor ba'i byang chub sems dpa'i mdzad
pa mchog gi tshul gyis/ theg chen mdo sde rgyan las bshad pa ltar/ de ni cig car la lar sgo mang brgya nas chos kyi 'khor lo dang/ sogs dang/ la lar skye ba mi snang zhes
dang/ la lar skye ba'i spyod pa sna tshogs dang/ zhes dang/ mdor na/ de ni gnas de rnams la rnam par g.yo mi mnga' la thams cad mdzad// vc: The complete vers reads with
mit Vasubandhus commentary reads: de ni cig car la lar sgo mang brgya nas chos kyi 'khor lo dang// la lar skye ba mi snang la lar skye bo'i spyod pa sna tshogs dang//
la lar byang chub thams cad la lar de ni mya ngan 'das ston kyang// de ni gnas de las kyang rnam par g.yo mi mnga' la thams cad mdzad//gsum pa 'dis ni cig car sgo mang po
nas yongs su smin par mdzad pa'i thabs la sbyor ba'i rgyu ston te/ ji ltar gang la gnas te sems can rnams 'dul ba'o// skye bo'i spyod pa sna tshogs ni skyes pa i rabs kyi
khyad par gyis so// gnas de las kyang mi g.yo ba zhes bya ba ni zag pa med pa'i dbyings las so// cf. Theg pa chen po mdo sde'i rgyan dang rgyud bla ma rtsa 'grel, Mi rigs
dpe skrun khang, 1998: p.301.ces rgyal tshab ma pham pa rang gi bka' stsal du gsungs pa'i don ji lta bar/ sangs rgyas kyi bstan pa rin po che 'di nyid 'dzin zhing spel
ba'i ched du/ mtha' yas pa mtha' yas pa'i zhing rnams su/ mtha' yas pa mtha' yas pa'i sems can rnams la/ mtha' yas pa mtha' yas pa'i chos kyi mdzad pa dpag par mi nus pa
zhig ston te/ de la rang 'dul ba'i zhing 'dir ni/ g.yag rong gi mtshan 'chang ba'i sngon rabs byon pa'i skyes chen de dag dang/ rje nyid kyis mtshon pa'i bstan pa 'dzin
pa'i khyu mchog grangs ma mchis par yang sprul la/ slad nas kyang bstan pa'i srog rma med pa gang 'dzin par nus pa dag kyang ste/ ci ste sangs rgyas kyi ye shes chen pos
ma bzung ba'i nyan thos rang rgyud pa dag gis rgyal ba'i bka' smra bar mi spobs pa'ang/rgyal ba'i nyan thos pa dag ji snyed chos ston dang//'chad dang rigs pa dag dang ldan
par brjod pa dang//mchog 'phags bde ba byed dang de yi 'bras thob pa//de dag kun kyang de bzhin gshegs pa'i skyes bu'i mthu//zhes rgyu mtshan nges pa'i gtan tshigs dang
bcas te gsungs pa ltar las mtshon par nus pa'o//'o na tha snyad du dus snga phyi dang

bla ma dang slob ma'i rnam par rtsen pa sogs ji snyed ston pa 'di dag la ji ltar brjod ce na/rnam pa sna tshogs ston pa 'di//sprul pa yin gyi rang rgyud min//zhes pa'i don
dang mthun par gyur pa ste/ dper na/ mkhan chen g.yag pa dang/ bag ston gnyis ka'i sku'i skye bar bdag nyid chen po 'di rjes su sgrog cing/ de gnyis dus mtshungs pa'i dpon
slob du gyur pas kyang mtshon pa las so//des na g.yag bstod du/gsang phur byams pa'i chos lnga gsungs pa'i tshe//cig car sku lus bkod pa du ma bstan//gdul bya rnams kyi
the tshom gcod mdzad cing//ngo mtshar dang ba bskyed la phyag 'tshal lo//zhes 'byung ba'i cig car sku lus bkod pa du ma bstan pa'i dbang las gong gi 'gal ba spong nus shing/
yang g.yag bstod de nyid du/sngon tshe ma ga dha yi gtsug lag tu//lnga rig paN chen bcu yi mchog gyur cing//phyogs bzhi'i mu stegs ston pa pham mdzad nas//gangs ri'i
khrod 'dir 'khrungs la phyag 'tshal lo//zhes 'byung bas na/ nyang stod rab 'byams pa lhun grub dpal bzang po'i thugs myong las/ dbyig gnyen chos grags rin chen 'byung gnas
zhi ba ste yongs su grags pa'i shanti ba rnams kyi sku'i skye bar dgongs shing bka' stsal du byon pa la yang klan ka'i gnas med pa'o//zhes paNDi ta chen po shAkya'i mtshan
can gyi sngon byung gi gleng bslang mdor bsdus pa'i ngag ste/ de dag la dpags nas blo gros gsal ba'i smra ba po dag gis brjod par gyis zhig kwa'i// //ji snyed skye bar
mngon par byang chub tshul//bgrang yas lce yis brjod kyang ga la ldang//rgyu skar grangs dang mkha' dbyings 'dom 'jal ltar//smra ba po dag rang nyams byis par mtshon//tshad
med tshad kyis gzhal ba'i yul min zhing//dngos min dngos po'i rang bzhin rtogs dka' bas//blo chung blo yi khyon du chud min phyir//gsang tshig gsang ba'i rgya ldan
dam pa'i

grol//gang yang phyogs bcu'i rgyal ba kun dang rgyal ba'i sras po thams cad pa//rgyal yum mtha' yas khro bo'i dbang po gar dgu'i nyams ldan ma lus pa//'dir ni gdan gsum zhes
btags dkyil 'khor mkha' khyab dbyings rnams gcig bsdus pa//ye shes lus can dang po'i sangs rgyas mkha' khyab mkha' yi rdo rje lags//de slad sangs rgyas thams cad 'dus pa'i
sku//dus gsum rgyal ba'i mkhyen brtse gcig bsdus pa//rab 'byams dkyil 'khor 'khor lo'i mgon po mchog//gang la dad pas snying nas skyabs su mchi//e ma rnam pa mtha' yas
pa'i//sgyu 'phrul dra ba'i zlos gar can//gcig min du ma min pa'i tshul//ye shes sgyu ma'i snang ba mtshar//a la skyabs yul ma lus pa//khyod nyid kho na'i rang bzhin nyid//de
phyir mos pa'i rjes 'brang bdag//mang po'i bsam gtan g.yeng bas ci//ba spu'i khung gcig nang son pa'i//rab bkram dkyil 'khor nyer ston gang//rdul gcig steng na rdul
snyed kyi//sangs rgyas nang gi spyod yul 'gyur//zhes paNDi ta chen po shAkya mchog ldan dri med legs pa'i blo gros kyi rnam par thar pa zhib mo rnam par 'byed pa las/ sngon
byung gleng bslang gi skabs las bsgrags pa'i rab tu byed pa ste dang po'o// //Chapter 2: 'khrungs pa'i skabsda ni sku tshe 'di nyid kyi rnam par thar pa'i tshul zhib
tu brjod par bya ste/ de'ang gzhan ngor bag ston shAkya'i bka' chems ji ltar mdzad pa ltar/ dpal gsang ne'u thog gi bshad grwa chen po'i zhabs su gyur pa'i/ gsang mda' bang
rim zhes bya bar bltams pa'i tshul rjes su bstan pa'i gtam yang 'di ltar thos te/ de yang bdag nyid chen po gang gi yum du gyur pa ni/ spang kha chos sdings kyi btsun
ma/ mkhan chen blo bzang phug par grags pa'i 'dul ba 'dzin pa de las sangs rgyas bstan pa'i sgor byon zhing/ rjes sor yab tu byon nas/ sgo yab mkhan po sangs rgyas bzang

po bya ba'i spyan sngar lugs de dag dang 'brel ba'i sgom chos mang du gsan skabs kyi gzigs snang la/ rang gi sku lus stong gsal du shar ba'i dbu ma'i nang na/ shel gyi mchod
rten dngas gsal 'od kyi rang bzhin du yod pa bzhugs pa cig yang yang byung bas/ yab pa mkhan chen la zhus pas/ khong re zhig mnyam par bzhag nas/ btsun ma khyed la sangs
rgyas bstan pa 'dzin skyong spel bar nus pa'i skyes bu dam pa zhig 'khrungs pa'i ltas su 'dug// sngon rgya gar du bram ze ma gsal ba'i tshul khrims su grags pas/ bstan
pa'i ched du rgyal rigs zhig dang 'grogs pa las 'phags pa thogs med dang/ bram ze'i rigs shig dang rjes su 'brel ba las/ slob dpon dbyig gnyen bskrun pa ltar yin pas/ da
'dir ma sdod par rang yul la log pa legs/ zhes ma 'ongs mngon mkhyen gyi bka' stsal ba ltar/ gsang mdar byon cing rnam thar rje dbondpon mar yang bram ze ma gsal ba'i tshul
khrims kyi dper brjod gnang ba 'di la dgongs shing/ yab ni rnam thar rdor rgyal mar/ gsang phu'i slob dpon dpal ldan bzang por grags pa'i mkhas pa chen po de yin par byas
la/ rnam thar gzhan gnyis las/ dpon drung dmag dpon pa mtshan dngos nam mkha' dpal 'bar bar grags pa der bzhed cing/ yar rgyab phyogs na khams pa dge rgan bsod nams blo
gros zhes pa/ yi ge'i gnas la thon mi sambho Ta'i 'du byed la 'gran par bzod pa/ de nyid yin pa'i rgyu mtshan gtan tshigs kyang sgrog go//yum gyi mtshan yang rnam thar
rdor rgyal ma dang/ rnam thar rje dbon ma gnyis na shAkya bzang mo dang/ rnam thar ma ti ma las shAkya mdzes zhes 'byung bas/ skyor mo lung tshor zhib tu dris gtugs byas
pas/ yum chos sgor ma zhugs skabs kyi mtshan shAkya bu 'dren dang/ dga' ldan phug par bstan pa'i sgor byon pa'i mtshan la shAkya mdzes bya/ phyis sgo

yab lugs kyi zhis byed dge slong ma mdzad dus shAkya bzang mo ste/ mkhan po sangs rgyas bzang po'i mtshan nas drasgras gnang ba yin zhes gleng la/ de lta bu'i yum de'i lhums
su me mo lug gi lo vc: 1427la byon zhing/ nam zhig mngal 'dzin pa'i zla ba rdzogs nas sa pho spre'u'i lo la bde bar bltams zhes grags so//yon tan phung po sa 'dir shong
min yang//zla ba bcu zhig mngal du 'dzin nus pa//e ma skal ldan khyod kyi yum des ni//sangs rgyas rnams la bya ba byas par nges//grub chen gzigs pa'i ye shes rgya che bas//yum
gyur yang yang shAkya'i mtshan 'dzin pa//bsam bzhin skye ba'i gnas la dbang 'byor pa'i//sa gnas sems dpa'i mdzad pa ya mtshan gnas//bden gsungs brdzun bral nges shes
dag pa'i tshig//rab brtan rdo la lcags gzong gis bris 'dra//sngon gyi yum gyis gang gsung dbyangs blangs tshe//da lta'i bu slob yongs kyi som nyi bsal//dman ngor gzhan
snang 'dren pa'i mig 'phrul 'di//rgyal rnams byis pa'i spyod yul lhur len tshul//brtse ldan ma ma zho 'thung byis pa'i blo//ngang gis 'dren pa'i dpe yi rjes su mtshon//der
lhums nas byon pa'i skabs nyid nas/ shin tu gya nom pa'i dri bzang po'i ngad kyis nang gi khyim ma lus pa khyab par byas/ yum la yang gnod pa'i 'tshe ba gang yang med
par rmi lam gyi rol mo ltar bstan nas sku'i rnam pa nyid mthong ba'i dga' ba rgya chen spel lo//der byis pa'i tshul rjes ston gyi skabs dag na/ yum gyi nu zho tsam las gzhan
pa'i zas gang la'ang chags bral du mdzad cing/ rtag tu mnal ba'i zol gyis ting nge 'dzin nyid bdag gir gnang bas/ bu rdzi dag gis/ 'di ci zhes yang yang sad par byed
pa la/ yum nyid kyis brda' sprod par mdzad de/ ci gnyid zhig na mig mi 'dzum par 'dug gam/ 'di ni 'od gsal ba'o// zhes gsungs pas/ khong dag gis

bde blag tu ma mtshon zhing ma go bar btsun ma rang gi bu la dga' gdung che zhes sgrog ces kyang thos so//der lo ngo gsum tsam du yum de nyid kyis bkur sti dang bsti stang
gi gtsang sbras dag pa'i zhabs tog legs par phul nas/ slar sprul pa'i sku nyid nar son pa'i snang bas yid tshim pa thob ste/ yum rang gi gnyen dang 'brel pa 'dzin zhing/
chos kyi dam tshig gis 'brel ba'i spang kha chos sdings pa'i btsun ma a ne bsam grub 'dren ma bya ba zhig la yongs su gtad de/ nga'i byis pa 'di nyon mongs pas bskyed pa
min zhing/ 'dis sangs rgyas kyi bstan pa rin po che 'dzin zhing spel bar byed pa'i mthu dang ldan pa nyid yin pas gtsang sbras mtho ba'i gces spras su mdzod ces phrin du
bzhag nas sprul pa mo de ni/ na ba sogs kyi snang ba ci yang med par gang gang nas 'ongs pa'i zhing mkha' la spyod pa'i pho brang der yud kyis thegs so//de mtshams rje nyid
rang yum gyi rang dbang du gyur pa'i dngos po phra ba dag cig kyang lhan du/ skyor mo lung gi chos sde'i lho phyogs kyi spang kha chos sdings zhes grags pa'i dben dgon
der byon zhing/ phyis paN chen rin po che nyid gtsang nas phebs res cig/ skyor mo lung gi 'ga' khang grwa tshang du spyan drangs pa'i phyags phyir mnga' ris pa'i grwa pa
'ga' res kyang phyin pas/ grwa tshang gi chu ban zhig spyan gyis gzigs 'phral dge skos la/ de ga re gsungs/ sku mdun du bzhag pa de la phyag sor gyis yang yang reg cing/
'di nga'i ma de'i yin zhes brtse gdung gi rnam pa chen po ston pa gnang zhes/ de dus gral yod pa'i drung btsun shes rab dpal 'byor ba'i gsungs las dngos su thos pa sems
la bzhag nas/ phyis skyor mo lung du phyin skabs/ 'ga' khang pa'i chen po ba la rtsad bcad pas yod zer/ spos kyi dud pas spyan drangs nas/ dad pa'i bgo skal mi dman pa'i
dbang las/ bdag cag gis phyag bstab pa dang/ spyi bor

len pa'i skal ba yang mchog tu thob bo//der spang kha chos sding su dgung lo ngo gsum du gzigs tsam la phebs shing/ sku gzhon nu nas der bzhugs pas/ skyor mo lung pa rnams
chos rje chen po ba nged kyi spang kha chos sdings su bltams zhes kyang smra'o//de skabs bal po a su'i gdung rgyud dngos grub sdings kyi dgon pa nas/ bla ma sngags 'chang
bgres po mtshan rta mgrin yang dag grub pa zhu ba las rta mgrin gyi bka' legs par nod cing/ mtshan yang rta mgrin mgon por gsol lo//bka' las nged rang byis pa'i dus 'brug
sgra ser ba rlung nag sogs la sdig 'dzub gtad/ da lta'i rta mgin sngags 'di las mang ba zhig blo la 'dug pa de bzlas pas thub pa yod gsung zhing/ da lta'i sngags zhes pa
gsar ma'i rta mgrin yongs khyab yin la/ phyis dngos grub sdings kyi bla mas bos nas dgon gnas der bdag gis phyin skabs de'i tshul rtsad bcad pas/ rta mgrin lcags ral rnying
ma lugs/ sngags 'bru yang pi sha tsi sha za'i sgra ltar yod pa zhig kyang 'dug go// bla ma 'di yang bshes gnyen dam pa bcu phrag bzhi'i bri bya dang yi ge gnyis ka la
mi bzhugs so//de ltar sprul pa'i sku de rab bzhag nas//sprul pa'i yum mchog mkha' spyod zhing la bzhud//sprul pas sprul pa'i snang ba rjes spel ba//sgyu mas sgyu ma'i snang
ba 'dor len 'dra//gtsang dag dben pa'i ri khrod der//chags med ri dgas phru gu bzhin//sdig bral zas kyis nyer 'tsho ba//khyod kyi rnam thar rjes su dran//dga' ldan lha
gnas bdud rtsi'i btung ba la//mi sred dman gnas chu gtsang gis ngoms pa'i//rab zhi drang srong khyod la gus pa'i yid//drangs pa med kyang dad pa'i shugs der song//panyca
li ka'i lha rdzas gos mchog dag//sbrul shun bzhin du dor nas snal ma'i gos//khrel yod ngo tsha'i tshul gyis legs bgos khyod//gos mchog tshul khrims rgyan gyis

ngang gis mdzes//byams mgon chos kyi bla ma'i zhal bzang las//dngos su gsan pa'i ting 'dzin sgo brgya pa//re zhig gtad nas mi gzugs rjes slob pa//mgon khyod mnyam par ma gzhag
thugs min nam//lha bu yid 'ong khro med dag pa'i 'khor//dga' gnas chos kyi grogs po yongs btang nas//khro gtum rgod bag snyigs ma'i gdul bya yis//khyod thugs sun dbyung
bgyis pa ma lags grang//de lta na yang mnyam nyid thugs//nam mkha'i dbyings ltar yongs khyab pas//srid dang zhi ba mnyam pa nyid//gzod nas rab zhi'i de nyid gzigs//zhes
paNDi ta chen po shAkya mchog ldan dri med legs pa'i blo gros kyi rnam par thar pa zhib mo rnam par 'byed pa las/ 'khrungs pa'i skabs las bsgrags pa'i rab tu byed pa gnyis
pa'o// //Chapter 3: gzhon nu'i skabsde nas rang gi zhang po dge bshes don grub dpal bzang zhes pa de nyid khams pa'i grwa tshang na yod pa'i spyil bur byon nas klog yig
sogs bslabs sbyangs kyi sgo brten pa'i mdzad pas dka' ba gang yang med par legs par thugs su chud cing/ rje nyid ni rong ston chen po'i zhal slob tu 'dug pa'i mos zhenzhan
gyis 'ga' khang pa'i slob dpon bsod nams tshul khrims pa'i drung nyid du phyag stob pa dang/ blo gsar grwa skor gyi zin thun zhal slobs len pa sogs rgyun ldan du gnang/
spang kha chos sdings su phebs pa'i skabs tsam na khyim pa'i chas dag mig ras kyi rtsa ltar rgyangs bsrings te ngur smrig gos mchog 'dzin par mdzad/ rang mnyam kyi byis
pa ma lus pas slob ma'i rnam par zhabs 'bring du bskor ba la/ tshig 'bru bzang pos chos las brtsams pa'i ngag tshig phun sum tshogs pa rgya cher stsol zhing/ nub kyi phyogs
la mdzub mos brda' gzhal te nga'i gdul bya yang de na yod do gsung/ der nub phyogs la phyag mdzub gtad pa'i rjes

dpag las/ rnam dpyod dang ldan pa la la ni/ 'di dus nges par 'grig/ sa skya'i mkhan chen g.yag pa de nyid skye ba yongs su bzung bar snang ngo/ zhes phyogs kun tu sgrog mod
kyang/ nga'i gdul bya zhes pa'i nges tshig ni/ gser mdog can gyi bshad grwa khyad par ba dag ma 'ongs pa mngon sum du gzigs pa'i dbang las lung ston par mdzad do// zhes
gtan tshigs dang 'brel pa yang snang ngo//thog ma der blo gsar grwa skor zhig skyor mo lung gi chos grwar mdzad par dgongs nas/ mkhan chen chos rgyal dpal bzang pa la rgyu
mtshan dang bka' gros ljebs par phul bas/ bka' lung gi bslab bya mdzad pa yang/ khyed zhang dbon grwa tshang tha dad pa'i dbang las/ cung zhig dka' ba'i gnas su lhung bar
snang bas/ da res bshad gsar la dmigs pa'i cha rkyen rnams sku rim du bsgyur ba 'thad ces gsung ba'i bka' bkod zhib rgyas stsal ba ji lta bar mdzad do// zhes kyang sgrog
go//zhang po dge bshes 'di nyid la drin du gzo ba'i thugs lhag par gnang zhing/ bshes gnyen dam pa bcu phrag bzhi'i bstod pa'i nang du'ang ma chud 'dug ces thugs las gnang
zhing/ bris sku'i nang du legs par bris te/ slob dpon don grub dpal bzang zhes mtshan gyis mtshon par gyur to//der dgung lo brgyad du phebs tsam/ tha snyad lam gyis
khur bor btags pa'i slob dpon mkhas pa dpal ldan bzang po sngon mkhan chen g.yag pas bcom ldan 'das gtum po dkar po bsgrub pas bar chad kyi g.yul las yongs su rgyal nas zhal
mngon sum du gzigs pa'i gnas mi g.yo brag phug na bzhugs pa'i drung du byon/ sku chos byed 'dod la gang po sogs ni skyor mo lung nyid sngon nas da lta'i bar gyi 'dul
ba 'dzin pa'i srol ma nyams pa chu bo'i rgyun lta bu'i grwa sa 'di nyid du gyis zhes bskul la/ de las gzhan dag ni ser 'bras sogs gzhan dang gzhan du'ang rigs so zhes

gleng na ji ltar bgyi ba'i legs lam ston par zhu zhes gsol bas/ mkhas pa chen po des/ gzhon nu blo gsal ba theg chen rigs kyi rgyu nus can de nyid yongs su sad par bya ba'i
phyir/ g.yag ma pham chos kyi bla ma dang/ rong ston pa shes bya kun rig ste g.yag rong rnam pa gnyis kyi rnam par thar pa dag rgya cher snyan 'jebs kyi gsung gis snyan
dbang du bsgrags pa'i dbang las/ sngon gnas yongs su dran pa'i tshor ba drang srong nags su sleb pa'am/ ri dgas grong las thar pa ltar dga' ba dang/ skyo ba'i yid yongs su
sbrel ba dag cig gi ting nge 'dzin la 'god par mdzad de/ lus skyes kyi spu long gi tshogs dag ni rab tu 'khrugs pa'i bsam gtan/ dpal ldan zla ba grags pas dbu ma la 'jug
par/rab tu dga' ba las byung mig ni mchi mas brlan//lus kyi ba spu ldang bar 'gyur ba gang yin pa//de la rdzogs pa'i sangs rgyas blo yi sa bon yod//de nyid nye bar bstan
pa'i snod ni 'di yin te//sogs rigs sad kyi snang ba ji ltar byung tshul rgyal ba'i bka' dang dgongs 'grel gyi lung khyad par ba dag gis bsgrub par nus pa'i dbang las/ yid
ches pa'i 'bras bu'i gtan tshigs yang dag pas brgyan par gyur to//der bcom ldan 'das mi g.yo dkar po'i rjes su gnang ba dang rjes 'brel/ mkhan chen g.yag pas mdzad pa'i
mi g.yo dkar po'i sgrub skor mi zad pa'i gter mdzod kyi lung yang stsal zhing/ yang bka' stsal du mdzad pa ni/ mdor na gang khyod kyi chos sgo len pa'i dge ba'i bshes su
gyur pa ni/ rong ston pa nyid yin pas blo brtan pa dang/ bdud las kyang yongs su brgal ba'i go cha dang ldan par gyis shig// skyor mo lung gi chos grwa de nyid/ sngon mkhas
pa yon tan khris/ bcom ldan 'das mi g.yo ba rigs lnga'i zhal legs par gzigs te/ lta ba bka' rtags kyi phyag rgya bzhi'i chos kyi sgo gsan

pa'i gnas yin pas/ sngags kyi bzlas pa yang nan tan du gyis gsung nas/ zhwa ser legs pa gcig gi gnang sbyin yang stsal zer ro//de nas slar yang skyor mo lung gi chos grwa de
nyid du byon nas re shig bzhugs shing mkhas pa yon tan khri'i gzims spyil sogs su yang yang phebs nas bcom ldan 'das gtum po dkar po la rtse gcig tu gsol ba 'debs pa mdzad
cing/ rgyun du yi ge bcu pa'i gsang sngags bzlas brjod 'grus par gnang bas dus der dbon po mi g.yo bar mtshan gsol yang zer ro//bka' las kyang/ nged rang gi tshe 'dir
yid dam gyi bsnyen bsgrub thog ma de mi g.yo ba dkar po 'di yin zhing/ nged lo dgu tsam 'gro dus srod tho rangs gzhan rkyen la ma bltos par bcom ldan 'das gtum po dkar po'i
mngon rtogs dang bstod pa mkhan chen g.yag pas mdzad pa'i steng nas byas/ tsaNDa mahA ro Sha'i sngags mang du bzlas pa'i rjes la/ 'di nas bshad pa'i bogs 'byin sdigs
mdzub kyi sbyor ba de byas/ res dpa' spo'i sems la gzengs mtho ba'i zil chen po 'bad med du yong gin yod pa/ phyir dkor 'dra zos pas yin yong lod du song 'dug go zhes dngos
su thos pa'i ngag las legs par rtogs so//gang sku rab mdzes lta bu yid 'phrog lta'i//mthing sngon ral pa'i zur phud lta na sdug//mdangs bkra 'od chags lcang lo'i tshogs
de rnams//dag byed chab kyis bkrus te spu gris sbyangs//rab dregs lang tsho'i dkyil 'khor ma nyams pa//ngur smrig gos kyis sgrib pas gsal min zhes//sred ldan 'dod pa'i
dga' ston la chags dag//yid 'byung skyo ba'i sna glu ring nas len//de thos lang tsho rgyas pa'i gzhon nu 'ga'//mtshan dpe la chags rab zhi la khros nas//dga' gdung 'khon
'dzin snang bas yid brel ba//ri dgas smig rgyu rjes snyog rings pa'i tshul//skye bar bag yod khrims kyi gos can khyod//nam yang 'od pa'i g.yang la 'byon min zhes//

gzhan 'phrul bdag po'i bu mo khengs ldan ma//me tog mda' can ma de skyengs te zhum//rang bzhin gyis grub tshangs spyod gsal ba'i tshon//thun mtshams li khri'i mdangs 'phrog
sangga tsi//phan tshun mdzes pa'i dpal bzang 'gran pa'i zol//skal bzang mig gi bdud rtsir yongs la bsgrags//sngon gnas rjes su dgongs pa'i rang nyams can//khyed thugs me
long ma phyis ngang gis gsal//ma 'ongs gzugs brnyan shar ba'i zlos gar cha//byis pa'i 'khor la mdzub mo'i brda yis bstan//ston pa sangs rgyas rang byung bsnyen rdzogs ltar//khyed
kyang rang byung ngur smig gos mchog 'dzin//slad nas mkhan slob khrims kyi rjes 'gro ba//dngos su glang chen khrus 'dra ston min gtan//zhes paNDi ta chen po shAkya
mchog ldan dri med legs pa'i blo gros kyi rnam par thar pa zhib mo rnam par 'byed pa las/ gzhon nu'i skabs las rjes su bsgrags pa'i rab tu byed pa gsum pa'o//Chapter
4: rab tu byung zhing dge tshul gyi tshul khrims rjes su mnos pa'i skabsder skyor mo lung gi chos grwa de nyid du bzhugs pa'i skabs/ mkhan chen chos rgyal dpal bzang pos/
spyan gyi 'bras ltar gces spras su gnang zhing/ dngos dang brgyud nas/ 'di la gangs can gyi ljongs kyi 'dul ba 'dzin pa thams cad kyi mchog tu gyur pa cig yong nges shing/
rnam sras 'khor bcas kyang lus dang grib ma'i tshul du rjes su 'brang bar 'dug go gsung zhing bka' las kyang/ nged rang byis pa lo dgu lon pa'i skabs/ skyor mo lung tshor
yun ring bsdad/ de dus nas gre lce lhag par bde ba dang/ brjod pa gtsang bar yod pas/ khong che bgres 'ga' re rnam sras kyi dbyangs gyer ba'i lad mo zlos pas/ dbyangs
rta tshig sbyor dag yud tsam gyis shes shing/ rang re gtol ci yang med pa'i byis chung yin/ mkhan chen chos skyabs pas dgongs pas dpyad nas phyag rdor 'gro bzang ma'i dbang
dang/ rnam sras rigs brgyad kyi rjes gnang/ rdo rjes 'og gar mkhan mchog

sogs kyi rgyud/ 'gro bzang snying po zangs dkar lo tsa ba dang/ rbal ti dgra bcom pa se ba can pa yon tan tshul khrims sogs kyi yi ge mang po'i lung thob/ de dus rnam sras
dkar po'i rjes gnang zhus nyin/ rang re'i rmi ltas la mi dkar po dar dkar po'i gos gyon pa'i phu dung nang nas/ nged la mgron bu dkar po mang po thu bar sbyin byung ba bgrangs
pas brgyad cu tsam 'dug cing drug cu re gcig gnyis pa'i grangs kyi mgron bu de la nag thig dkyil na yod pa byung/ sang de snga mor mkhan rin po che la zhus pas/ de
tshe tshad yin/ drug cu skor la e dog zer ba'i lung bstan du 'dug go gsung ba byung gsung ngo//de lta na me mo lug la lhum su zhugs/ sa pho spre'u la sku bltams nas/ sa mo
bya lcags pho khyi rnams la gsang mda' bang rim rang du bzhugs/ lcags mo phag la yum gshegs shing/ de lo nas chu pho byi ba/ chu mo glang/ shing pho stag gi bar spang kha
chos sdings kho na dang/ shing mo yos/ me pho 'brug gnyis la skyor mo lung gi chos grwar 'bri klog gi tshul bstan/ der me mo sbrul gyi lo gsar la rong ston chen po skyor
mo lung du phebs pa dang/ thog mar mjal zhing/ de nyid nas phyags phyir 'brangs te/ bdag nyid chen po dgung lo bcur phebs pa tsam gyi dus der shel grong gi gtsug lag khang
du/ bstan pa rin po che'i sgor legs par 'jug par mdzad nas shAkya mchog ldan zhes mtshan du btags shing/ brgyud pa nas brgyud par bcas pas zhal gzigs pa'i lhag pa'i
lha bcom ldan 'das mi g.yo ba dkar po'i shes rab blo 'phel gyi rjes su gnang ba yang stsal zhing/ chos rje don yod dpal ba la rong ston chen pos dngos kyis bka' lung byon
pa la yang/ 'di nga'i grogs po dam pa bag gzhon gyi skye ba 'khrul med yin zhing/ da res sne pa sogs kyis dgag dgos gcad phyir bar ma rab byung tsam la gzhag pa

de yin/ 'di la zhal bzhi pa lus dang grib ma'i tshul du rjes su 'brangs pas/ bar chad kyi g.yeng ba gang yang med par thos bsam mthar phyin par 'gyur nges pas slob dpon pa
khyed kyis kyang bslab sbyangs kyi grogs dan yang dag mdzod cig ces gsung zhing gnyer gtad du mdzad nas/ de'i dbyar chos stengs su gsang phur phebs zhes gleng ngo//de nas
gnas sgor bzhugs pa'i phral gyi gnas kyi slob dpon ni mkhan chen nyi ma'i drung gis gnang/ rje don yod dpal ba phyogs kyi gdul bya phran bu la phebs pa sogs kyi skabs su
yang dbon chung rang/ drung jo gdan pa'i rtsa rang du sdod cig// gzhan spyod pa chud bros yong gsung ba cig yod ces de dus kyi rje don yod dpal gyi grwa rgan mang dkar ba
tshul khrims dpal mchog tu grags pa'i tshad ston gsang phu rang na bzang bar byas pa de nyid gsung zhes/ rdo rje slob dpon rab gsal zla ba mgon pa'i gsung las thos shing/
gong ma'i tshul khrims dpal mchog kyang rje de nyid kyi khu bo yin no//de dus bdag nyid chen po de nyid skye ba'i gnas du mar grub sbyangs kyi lam mthon po'i go 'phang
mngon par mdzad pa'i dbang las/ sgyu ma lta bu'i ting nge 'dzin thugs la gsal bar 'khrungs nas/ rang gi sku'i cha shas ma lus pa phyi gsal nang gsal shel snod dngas par
gad chu bkod pa ltar gyur pas/ phyag sogs kyi 'gyur bas sku lus zang thal du song ba'i thugs myong dang/ res 'ga' sku lus rang yang ga re zhes phyag g.yas g.yon phan tshun
gcig gis gcig btsal bas reg pa med par nyi zer la mdzub mos nyul ba ji lta ba'i tshul gyis dngos bral du dgongs par gyur cing/ dus der 'od gsal zla ba shar ba'i snang bas
nyin mtshan dbye ba med par mtshan dus kyang nyin mo ltar bslab sbyangs kyi dpe mtha' dag gzigs pa la rtsol ba mdzad par gyur pa'i skabs/

grogs dag gis ci mtshan la dpe g.yengs nas ci byed zer spyos pas/ngednge rang la ni nyin mtshan gyi mthong yul la khyad par cung zad mi snang bas 'di ni 'di'o zhes/ nyin mo
ltar sha ra ra bklags pas thams cad ya mtshan du gyur cing/ grwa rgan 'ga' res blos ma mkhyud par/ 'di 'dra bar chad yin pa srid/ sku rim dang zhal 'don la brtson pa bskyed
ces gros 'debs pa'ang byung zhes grag go//der phar tshad gnyis ka'i gzhung gzigs pa dang/ slob dpon las de dag so so'i bslab sbyangs kyi gnas ji de'i skabs phar payahin
ni rong Tika nyid dang/ tshad ma la rje don yod dpal ba'i ngag sgros rang gi steng nas gzhung chos kyi bar snyed pa bdag gir gnang zhing/ blo gsar ba gzhan gang dag gis
lo mang po'i bslab sbyangs kyi gnas dag chos thog re re la rdzogs pa'i tshul yang/ rjes su ston bzhin pa'i sa po rta lo'i ston stengs dgung lo bcu gcig tu phebs pa'i tshe/
dpon slob lhan cig nA lendrarnA landar byon zhing/ rong ston smra ba'i seng ge nyid kyi spyan sngar/ rgyal tshab ma pham pa'i bzhed dgongs thogs med mched las brgyud/
rngog lo tsa ba nas rim gyis thams cad mkhyen pa bu ston kha che la legs par bka' babs pa/ g.yag ma pham chos kyi bla ma'i zhal bum las dngos su gsan pa'i zab mo shes rab
kyi pha rol tu phyin pa'i skor rnam grangs dpag med/ gzhung phran ma lus pa dang bcas pa'i zab mo'i bdud rtsi dang/ rje btsun 'jam pa'i dbyangs las phyogs kyi glang pos
dngos su gsan zhes sam/ de las gzhan du na thub pas dgra bcom pa me waM gha/ dgra bcom pa 'chos skyob las dbyig gnyen phyogs kyi glang po zhes/ gang las 'ongs pa tshad ma
mdo dang de'i dgongs 'grel/ dpal ldan chos kyi grags pa'i sde bdun/ rgya gar gyi mkhas pa du ma'i legs bshad/ chos kyi rje dpal ldan sa skya paNDi tas khyad par du rtsal
du bton pa'i ngag rgyun ma nyams pa'ang/ g.yag ma

pham pa las dngos kyis nod pa'i bshad rgyud dri ma med pa dag bum pa gang byor nos shing/ gzhan yang thal rang gi dbu ma'i gzhung lugs rab 'byams ma lus pa yang/ dgongs 'grel
mkhan po gang dang gang gis bkral ba'i gzhung lugs rma med pa rtog ge'i ngan rtog dag gis ci dgar ma sbags pa'i mtha' bral dbu ma'i dbyings gang gis mngon sum du gzigs
pa'i yul dngos nyid 'doms shing de nyid ji lta bar yang thugs su byon no//zhes bya ba'i gtan tshigs yang dag pa'i nges pa las kyang yid ches par don gyi byin rlabs 'pho
ba'i lam pa ste/ tshig sbyor tsam bslab sbyangs su nod pa la tha snyad du sgrog pa dag gi spyod yul du ma gyur pa'i rnam par dgongs pa las kyang ngo//de nas glang thang du
de lo'i ston chag la phebs skabs/ theg chen chos kyi rgyal po'i sras kyi thu bo glang thang spyan snga kun dga' rgyal mtshan pa'i drung du gur mgon lha brgyad kyi rjes
gnang gsan pa'i gtor ma'i bka' bsgo dus chos skyong dngos su bzhugs dgongs pa'i zil chen po dang/ bla ma dang chos skyong dbyer med par gzigs pa'i dad mos rgya cher 'khrungs
shing/ de'i nyin man shA sa na'i sngags thun re yang gtan nas ma chag par byas/ phyis sa skya'i gnas mjal la byon dus dgu rum gyi bse 'bag nag po 'phur shes la mjal du
phebs skabs/ dkon gnyer na re/ mdangs rmi lam du mgon pa'i gsung las/ sang nga dang sngon glang thang du 'phrad myong ba'i dge ba'i bshes gnyen cig 'phrad du yong ba yod
gsung ba 'di la lta bar snang zer bas/ nged rang gis glang thang du chos skyong zhus pa'i dus kyi snang ba dran zhing snying nas yid ches thob ces drin can spyang lung
pa'i gsung las thos pa'i ngag sgros so//de'i phyi lo dbyar chos stengs su gsang phur phar tshad kyi blo gsar grwa skor gnang zhing/ 'di thad rnam thar

rje dbon mar dgung lo bcu gsum la mdzad par byas la/ rnam thar ma ti ma las/ dgung lo bcu gnyis kyi stengs su mdzad pa byas pa ni/ phyi ma ltar bcu gnyis kyi steng kho na yin
te/ bka' las nged kyi sngon gsang phur lo bcu gnyis la phar tshad gnyis ka'i rnam gzhag byas shing/ de dus rong Tig 'di ni sngon chad gzhan gyis ma rtogs pa'o// zhes pa'i
tshig rigs rnams kyang ji lta bar bshar bas/ bshad gsar gyi gral grol rjes gling smad nas mkhan pa'i drung gis nged dpon slob gnyis ka la ja bur gzabs rgyas stsal nas/
nged la dges pa'i tshul gyis zhal kur du khyed shes rab yangs shing kha po che ba rang snang ngo// da sems can dkar po la so thebs pa zhig dgos so gsung ba rang res dus
der ma go bar nang du rje don don yod dpal ba la rgyu mtshan zhus pas/ rong TIka tshig rigs bshar ba la mnyes par 'dug// sems can dkar po chos dung bus nas gsang phu'i gdan
sa byed pa la blo nus gtad dgos gsung bar snang gsung zhes/ sngon gyi mnga' ris na yod pa grwa rgan rnams ja gral du yang yang smra bas mtshon pa'o//de lo rngog lo'i
gdan sa sangs rgyas chos skyong ba'i drung du phar phyin rong TIka stengs nas gzhung chos dang lhag par tshad ma rnam par nges pa dpyis phyin pa'i zab bshad zhus shing/ rnam
nges kyi brgyud pa yang 'di nyid las 'ded par mdzad/ gzhan yang brgyad stong pa'i lung/ sman bla'i mdo bzhi brgya pa/ mkhan po bo dhi sa twa'i cho ga 'bring po/ sher
phyin bka' babs bzhi sogs kyi lung gsan zhing/ skabs 'di nyid du gsang phu'i slob dpon grags pa bkra shis pa la yang phar phyin rong TIka gi skabs gnyis dang/ khyad par cha
bsdus la mdzub khrid gnang nas de nang gi brjod bya phyis byon gyi rang blos gzhal nas 'khyog por phye ba'i dmigs bsal phye ste btsal bas rang gzhan

gyi grub mtha'i nang sel 'byed pa'i spobs pa sgo thog ma 'di nas skyes gsung zhing/ paN chen rin po che nyid kyi dngos slob drung btsun bzang po brtan par grags pa spyir sngags
mtshan nyid gnyis kyang gzhi lam 'bras gsum mtshan nyid lhag/ sa rngog gnyis po yang rngog lo ches khyad par du 'phags tshad ma yang rnam 'grel nges gnyis las/ rnam
nges nyid mchog yin zhes gsung ba zhig mnga' ris na yod pa des/ bdag rnam 'grel gyi gzhung 'dzin dus khong gis dngos las thos pa'i tshig 'di dag mnga' ris su bshad pa las
so//de nas 'phral rdo g.yam sogs dang/ shog yan gang rnyed la phyag bris kyis/blo bzang mkhyen pa'i nyi 'od gsal na yang//grags pa'i rjes su 'khyog pa'i gya gyu mkhan//bstan
pa'i pad tshal 'byed par mngon brtson khyed//drang nges 'dab brgya'i ge sar 'byed nus sam//gsung ba 'di lta bus mtshon pa'i gzhan gzhung la zur za ba'i tshigs su bcad
pa'i rtsom pa yang phyag dal res gnang bar grags shing/ rnam thar rdor rgyal mar yang zur tsam 'di thad bkod 'dug go//de tsam gyi dus na rngog lo tsa ba'i bka' srungs su
gyur pa/ dpal gsang ne'u thog gi gnyer gtad/ gnod sbyin chen po bse'i khrab can dang/ lha mo nam mkha'i gos can mas kyang srung zhing skyong ba'i dge mtshan dang ldan pa
zhig ste/ de dus gsang phu spyi dang lhag par gnas sgo grwa tshang du tshad rims kyi rnam pa zhig mched nas/ rje don yod dpal ba'i dbon po'i cha tsam yang yin pa/ byang
pa rin grub legs bzang zer ba dang/ spo ra ba 'jigs med 'od zer/ bzang ldan pa shes rab don ldan sogs slob gnyer ba gtses pa 'ga' yangyar gshegs/ grwa pa byin la yang bsnyung
mi mang bar byung skabs/ paN chen nyid sku shin tu na tshod phra ba dgung lo bcu gnyis kyi dus de yin kyang/ snying rjes gzhan dbang gi nad pa dag gi khams 'dri dang/
sman ster ba'i bdag gnyer

sogs gnang yang sku khams dub pa tsam yang ma byung zhing/ der gsang phu ba'i mig mthong pa 'ga' re'i lab brjod la/ dbon chung 'di la chos skyong lcam sring gis/ nyin re la
sku khrus lan gsum gsum 'bul ba 'dug/ 'go nad sogs bar chad gang gis kyang mi brdzi zhes kyang gtam du bzhag ces sngar brjod pa'i tshad ston tshul khrims dpal mchog gis
de dus ji bzhin rtogs pa'i ngag sgros rab gsal zla mgon brgyud pa las so//de nas ston grwa tshang kun 'phan yul du thegs shing/ rje don yod dpal dang dpon slob drung gis/
nA lendrar rong ston shes bya kun rig mjal ba la thegs pas/ rje nyid kyis mdzad pa'i 'bum TIg gi lung rdzogs pa'i de'i nyin nas/ zhu ba po'i gtso bo mkhan chen padma bzang
po dang/ dgas po bkra shis rnam rgyal/ chos rje dge ba rgyal mtshan pa gsum gtso bor bzhugs pa'i dge ba'i bshes gnyen 'ba' zhig pa'i tshogs pa la/ brgyad stong pa slob
dpon seng ge bzang po'i brgyad stong 'grel chen dang sbyar ba'i bshad pa gnang ba'i dus dang 'dzoms nas rje don yod dpal dang dpon slob gnyis kas gsan/ de rdzogs mtshams
ka ma la'i sgom rim thog mtha' bar gsum/ rje nyid kyi TIka/ dang bcas pa'i mtha' bcad dang/ dbu ma rigs pa'i tshogs drug/ bshes springs/ gtam bya rin chen phreng ba/ phar
phyin khrid yig sogs khrid yig thor bu rong chen nyid kyis mdzad pa kun gyi lung yang de dus rang thob gsung zhes rje rong pa'i bka' 'bum yongs rdzogs kyi lung yod pa/
nA lendra'i gzim khang 'og ma'i 'chad nyan slob dpon phrin las pa zhu ba la/ bdag gis rong po'i bka' 'bum zhu ba'i snyan zhus la phyin pas/ khong gi spyan long zhing dpe
yang ma ranajed pas 'dod don ma byung la/ gtam de dag der thos so//de skabs rong ston nyid kyi phyag gis rje 'di'i dbu la byil byil gnang/ bu khyod kyis pha nga'i rnam thar
bzang po legs par zung zhig ces

mjal res gsung ba'i tshul/ rong ston gyi nye gnas nam mkha' dpal ldan pas shel rong ljangs pa/ 'phan yul gyi ja yul gzhis ka ba sogs sbyin bdag yongs la bskyar bas/ so so nas
dad mos 'khrungs/ rje 'di nyid kyi phrin las sgo 'byed pa'i rten 'brel du yang byung ces drin can spyang lung pa'i bka' las thos shing/ zur tsam rnam thar rdor rgyal mar
yang bris so//der rje nyid dgung lo bcu gsum bzhes pa lcags pho spre'u'i lo gsar tsam la rje rong ston chen po'i bkas sngar sne pa'i dgag dgos blta phyir bar dge tsam
la bzhag pa yin/ da ni tshig snga ma dge tshul gyi brtul zhugs legs par long zhes gsungs nas bka' drin du mdzad cing/ mtshan sngar gyi mthar dri med legs pa'i blo gros gnang
ba yin zhes drung yig chos rgyan las brgyud pa'i ngag sgros so//sngon nas 'dris pa'i gdung ba'i dad pa'i shugs//dri ldan pad mtshor bung ba rjes snyog 'dra//chos don
sbrang rtsi len 'dod rkang drug pa//mos dge'i 'dab gshog rab tu g.yo ba nyid//g.yag rong rnam thar snyan tshig dbyar skyes rnga//thos pas yid myos gus pa'i gtsug phud can//rab
dga'i spu long rgya cher g.yos pa las//'gyur med dad pa'i bro gar yang yang rtses//char sdod bye'us 'brug sgra rjes thos ltar//shAkya'i rgyal mtshan mtshan thos yid
mgu zhing//rtag tu ngu de chos 'phags la chags yid//dus der gang gi thugs mtshor gsal bar 'phos//chags ldan yid dbang 'dren pa'i lang tsho ma//dus btab ngal bas yid dbang
skyo ba ltar//rong ston zhal bzang la sred dam pa'i spyan//yang yang 'gyur bar mdzad pa rjes 'brel tshul//mkhas mang rgyu skar bye bas mi dpogs pa'i//rong ston smra ba'i
zla bar mngon phyogs pa//khyod blo dad pa'i ku mud gsar pa'i tshal//gdung shugs 'dab brgya'i ge sar rgod pa snyam//zhes paNDi ta chen po shAkya mchog

ldan dri med legs pa'i blo gros kyi rnam par thar pa zhib mo rnam par 'byed pa las/ rab tu byung zhing dge tshul gyi tshul khrims rjes su mnos pa'i skabs las bsgrags pa'i rab
tu byed pa bzhi pa'o//Chapter 5: sngon byung gzhon nu mang len las chos kyi grags pas rtog ge'i tshul btsal ba ltarde nas nam zla'i dus kyi sbyin bdag so so'i sar gnas
sgo grwa tshang chos dbar gar 'degs pa'i gnas de dang de dag tu sku bskyod bzhin pa'i ngang dang/ bslab sbyangs kyi gnas la skad cig tsam yang mi g.yel ba'i skabs der 'dul
ba mdo rtsa'i zhogs 'dzin dang/ rje don yod dpal ba la nyin re bzhin de'i gzhung shog re re nas rgyugs 'bul ma chad pa dang/ rjes 'brel bshad tshom kyang zhus la/ don
'di la dgongs nas 'dul ba'i dka' 'grel nyi ma'i shing rtar/ gang 'dis dang por gzhung gi tshig la sbyangs// shes dang/ mchan du rje don yod dpal zhes 'byung zhing/ gang sngon
nas legs par sbyangs pa'i stobs kyis rje don yod pa la rang gis gsan ma thag tshig don thugs su byon nas/ de ma thag gzhan la 'doms pa 'jigs pa med pa'i spobs pa brnyes
te/ dgung lo bcu bzhir phebs pa lcags mo bya'i lo mnga' ris pa nam mkha' seng ge zhes pa dang/ shar rgya mo rong pa'i dge ba'i bshes gnyen spyan gcig pa bgyi ba gnyis
la rigs gter dang mdzod kyi mdzub khrid legs par gnang zhing/ de skabs sku na tshod gzhon pas chos khri'i khar grwa pa'i sgal pa las spyan 'dren/ mtshan slob dpon bu chung
bar grags zhes/ chos grwa chen po rtses thang gi las chen tshul khrims grags las dngos su thos tshul rnam thar rdor rgyal mar bkod cing/ bka' las nged rang slob gnyer
gyi dus rang nas slob dpon gyi dngos rgyur kun gyis 'dzin/ tshad ma sogs kyi gzhung chos ma 'khyor ba kun yongs kyis 'dri ba zhig yod gsung/ zhes gsung zhing/chu pho khyi
dgung lo bco lnga'i ngo gzigs tsam de yi skabs/ sne'u rdzong nas sa dge'i grub mtha'i zhal 'dzin la brten pa'i bka' lung

'dzer bag shin tu che ba byung ba'i gnang bkag la brten nas/ se ra tshor gung ru ba rgyal mtshan bzang po las dpyid chos shig la/ dbu ma tshig gsal gyi gzhung chos rgyas pa
gsan zhing/ khong gi gsung las dgag bya bkag shul gyi 'dzin stangs sbyor ba 'di mkhas grub dge legs pa rang gis rtsal bshad byas pa'i kha 'dzin ri bo dge ldan pa'i char
gtogs yongs kyis sgrog par snang/ rje rin po che dang/ bla ma rje btsun red mda' pa gnyis dgag bya'i ngos 'dzin phra zhib dpyod tshul bag tsam rtsing zhib las/ mnyam gzhag
la 'jog tshul 'dra/ lar rang mdo sdud par/ rtsa dang shing las me byung bas ni de nyid sreg// ces shing dgra me/ me dgra shing yin zhing/ shing sreg pa la me dgos/ me sbor
ba la shing dgos/ shing zad mthar me 'chi/ phan tshun me na mi 'byung gis/ bltos chos rten 'brel yin dngos su gsung las thos gsung/ phyis gung ru bas mdzad pa'i dbu ma'i
dpe zhig spyan lam 'byor ba la yang de nyid kho na bris gnang ngo//zhes paN chen dngos kyis snar thang ka bzhi bgrags pa shes rab tshul khrims phyis mga' ris kyi pu rangs
rgyal byed tshal gyi chos dpon gnang ba de la gsungs pa'i ngag rgyun drung btsun bzang po brtan ba las so//yang lo de'i dbyar chos stengs su/ tshal chos 'khor gling
du yang sne pa'i thugs 'dzin khrid phyogs kho na'i dbang gis/ gsang mda' chos rgyal bar grags pa chen po chos rje rnam rgyal ba'i drung du/ rje rin po cheschas mdzad pa'i
rtsa 'jug gi TI ka so so'i gzhung chos smin par gsan pas/ sngon chos kyi grags pas zhang po gzhon nu mang len las phyogs glang gi nges tshig dang/ gzhan sde'i gsang tshig
longs pa ji lta bar phyis byung/ de nyid la sbyangs par rloms pa dag gi rna ba'i spyod yul du ma gyur pa'i gsal ba'i ngag rgyun ma lus nye bar thugs su chud nas/ gzhan

lugs kyi dbu ma la nor ba brgya dang brgyad grangs btab kyi skyon ngos bzung ba lta bu/ phyogs snga'i bzhed don dgongs pa'i dpe bzhag dang/ de dag las mtshon pa'i 'jam dbyangs
gsar ma'i zhal lung du bsgrub pa'i gnas thams cad gnas ma yin par gtan la 'bebs pa'i rigs pa'i mtshon cha 'bar ba'i rnam gsal dbu ma'i stong thun che chung du bkod pa
dag las dpogs par nus pa zhig go//dpyod ldan 'bum sde'i dbus na smra mkhas zhes//gzhon nu blo gsal snyan grags me tog phreng//rab bkra gsar pa'i zur phud ldem pa can//yid
'ong lha bu dgra bcom gos kyis klubs//chos smra'i mdun sar chos kyi sgo brgya pa//rang gzhan ma 'dres 'byed pa'i gzhan 'phrul mkhan//rnar snyan ka la bing ka'i sgra dbyangs
ni//thos tshe mi mgu'i gzur gnas blo ldan su//mkhyen gsal dngas ma'i yid mtshor shes bya'i gzugs//ji snyed 'char la dog pa'i gnas min pa//kun gsal ma 'dres bkra ba'i
tshon ris gang//mkha' nang 'jal 'od 'khyil bas dpe zla ci//dregs ldan mda' lnga'i bdag po khros pa'i tshig//rtsub 'gyur tshal gyi rnam 'gyur spong byed phyir//gzhan gzhung
sbyangs pa phul phyin mkhas pa'i ngag//ji lta'i gsang tshig thabs mkhas 'phrul gyis bzhes//zhes paNDi ta chen po shAkya mchog ldan dri med legs pa'i blo gros kyi rnam
par thar pa zhib mo rnam par 'byed pa las/ sngon byung gzhon nu mang len las chos kyi grags pas rtog ge'i tshul btsal ba ltar las bsgrags pa'i rab tu byed pa lnga pa'o//Chapter
6: mkhas pa mkhas pa'i grangs su bgrangs pa'i skabsder mtshal chos 'khor gling rang na bzhugs skabs de nyid la/ glang thang nas khu bo lhag par bsnyung ba'i spyan
'dren gyi byam rta zhig blo bur 'ongs pa'i rkyen byas/ de ma thag rang bskyod pa bde bar yor pa'i la la phebs shing mjal dus

dbondben chung sleb pa yags/ nged kyang khams lhag par ma bde bas/ 'chi sa de bla ma'i drung du bsnyags nA lendra nyid du byed pas/ sang snga bar rta zhig gi grabs gyis zhes
bka' stsal mdzad pa'i lugs bzhin/ ja pa dpon dar ba'i rta kyang bu bzang ba zhig la sga bgyis pa'i steng du spyan drangs nas/ zhabs 'bring ba 'ga' dang bcas nA lendrar
phebs pas/ der glang thang brgal nas rim gyis sa sgang zhig tu phebs te/ sku dub pa bsal phyir cung zhig chibs kyi steng nas phog ste sku ngal bsten pa'i zhal gzigs phyogs
nA lendrar phyogs la gnang yod pa'i dus/ rong ston chen po dbyar chos gsung ba'i khri steng na bzhugs pa'i mtha' ma khor yug grwa pas bskor ba gzigs pa'i de ma thag dbu
zhwa phud nas yan lag bdun pa zhig gnang ste/ dbondben chung khyed rang song/ rje'i drung du rgyu mtshan phul/ da nga'i sgyu lus kyis mi bgrod par snang ngo// gsung nas
sku bsrang ste spyan lta stangs kyi ngang la bzhugs so//paN chen rin po ches mgyogs par bskyod de phebs nas chos ra'i mtha' nas phyag mdzad par brtsams pa na/ rong ston chen
po'i gsung lha'i rnga bo che lta bus/ dbon chung khyod kyi khu bo ni nga'i snying gar 'phos byung ngo// zhes bka' stsal du gnang zhes de dus chos ra na dngos su bzhugs
pa'i nA lendra'i slob dpon brgya rdor grags pa nam mkha' dpal bzang po'i gsung las/ drin can spyang lung pas legs par gsan pa bdag la bka' stsal mdzad do//der nA lendra
dang/ glang thang gnas sgo rnams su dgongs rdzogs kyi rim pa brgya cher bsgrub pa mdzad rjes skyor mo lung tshor yang mang ja 'gyed bcas kyi sku skal zhu ba la zhabs gtad
phebs nas 'ga' khang grwa tshang du sngar 'brel stabs kyis slob dpon tshul khrims pa'i drung du thog mar phebs pas/ slob dpon pa'i gsung gis/ da res nongs kyis legs khrid
gnang mkhas pa chen po de zhing brjes

kyang/ khyed 'dra'i mkhas pa'i dngos rgyu 'di 'dra tshab tu bzhag rgyu yod/ sne pa'i byed pas se ra phyogs su khyed 'phyugs zer ba blos gtan ma bzod/ da yin pas 'di nas mkhan
rin po che pa yul gnyan zhing/ sne'u pa rang gi yang bla ma yin pas na 'dir smra brjod mi yong bas/ da lta lung sde bzhi'i lung zhig gnang ba'i dmigs cig yod pa 'di nyon/
'dul ba 'dzin pa sha sbal gyi bshad rnying 'di yang nub na phangs pa rang yin pas/ zhes rang re rong ston chen po nged rang mjal res bka' gnang ba yin pas/ 'dul ba'i
slob gnyer mthar phyin cig byung na nA lendrar yang de kas thugs tshim pa yod gsung ba'i bslab bya nang sbyar gnang zhes kyang skyor mo lung gi slob dpon 'ga' khang pa'i
zhabs zin dge ba'i bshes gnyen bgres po paN chen rin po che la mi phyed pa'i dad pa thob pa/ rje dbon shAkya rgyal mtshan pa'i 'dri klog sogs kyi slob dpon zhig 'dug pa las
thos so//'di don rnam thar gsum ga na slob dpon 'dis nged rang gar 'gro gtol med pa la rje rong ston gyi rjes su 'brang ba'i bslab ston gnang bas bka' 'drin che'o zhes
bris pa yang 'di la dgongs so//der skyor mo lung gi chos grwar mkhan chen chos skyabs dpal bzang pa las lung sde bzhi so thar gyi mdo sogs gsan zhing/ lhag par slob dpon
'ga' khang pa'i drung du 'dul ba mdo rtsa bzlas pa lan gsum gyi phyag khrid mthar phyin par bskyangs shing/ don 'di la dgongs nas 'dul ba'i dka' 'grel mjug tu gong gi 'phros
las/ slob dpon gsung gi bdud rtsi bar du myangs// zhes dang/ de thad mchan la/ slob dpon 'ga' khang pa bsod nams tshul khrims zhes 'byung ba las shes so//der mkhan chen
chos skyabs pa'i drung sku na tshod bgres pa'i dbang las spyan yang rab rib tu gyur pa dang/ gzhis ka sne'u pa skyi shod kyi che dgu yongs kyi gtsug tu bkur ba dang/
skyor mo lung gi chos grwa chen po yang phyogs

bcu'i mchod zhing nyid du de dus 'dug pa nas/ lung sde bzhi'i lung 'phro de yang ma chag tsam las/ 'gro yang lhag par chung bas de'i phyi lo dgung lo bcu drug gi stengs su
phebs pa chu mo phag lo'i dpyid sos bar gnas de nyid du rtag par bzhugs pa gnang zhing/ de lo slob dpon 'ga' khang pa'i drung du dam pa'i chos mngon pa mdzod kyi bshad pa
mtha' bcad che long tsam dang/ rgyal sras thogs med pas mdzad pa'i theg chen mdo sde rgyan/ rgyud bla/ spyod 'jug gsum gyi rnam bshad so so gzhung sbyor gyi bshad lung rgyal
sras bka' 'bum thor bu ba/ byang chub sems dpa'i skye rabs dpa' bos mdzad pa rnams gsan/ der 'dul ba lung gi lung yang legs par rdzogs rjes re tsag gi jo mo'i rten mjal
tsam gnang nas yab la brgyud do//de'i dbyar chos ring nA lendrar bzhugs/ rong ston chen po nyid kyi zhal snga nas 'dul mdzod kyi spyi bshad rags pa tsam dang/ 'dul ba
me tog phreng rgyud nyid kyi rnam bshad steng nas ljen pa dang/ lhag par de lo'i dbyar chos de la dbu ma rang rgyud shar gsum gyi zhib 'grel rgyas bshad pa tshab nas zhang
thang sag pa la brgyud pa'i dbu ma'i lta khrid de yang gsan gsung ngo//der ston chag la gro sar thegs nas/ dmarsmar ston rgya mtsho rin chen pa'i spyan sngar mdzod kyi
bshad pa zhib pa dang/ khyad par mdo rtsal rgya cher 'grel sbyar ba'i thugs bshad tshar gnyis sngon gyi bya 'dul ba 'dzin pa dang/ rgya 'dul/ sha mi 'dul 'dzin/ thag ma
pa dpal chen/ mkhas pa mtsho sna pa sogs rgya bod kyi 'dul ba 'dzin pa ma lus pa'i bzhed srol mtha' dag rgya cher bkrol ba'i spyi bshad rlabs po che gsan zhing/ 'od ldan
dang karma sha taM yang gsan/ gangs can gyi 'dul ba'i gnad ma lus pa legs par dgongs shing/ sngar gyi 'phros las/ gzhan du lugs brgya ldan pa'i

srol yang thos// zhes dang/ mchan la/ de dmarsmar ston rgya mtsho rin chen zhes 'byung zhing/ las brgya'i TI ka ba dan dkar po'i rnga dbyangs kyi mjug na yang/yongs kyi bshes
gnyen shAkya rgyal mtshan dpal//'dul mngon rgya mtsho rgya mtsho rin chen zhabs//bsod nams chu gter tshul khrims rlabs phreng can//de sras thu bo don yod mkhyen brtse'i
dpal//zhes gang las rgya che 'dul ba'i chos tshul legs par gsan tshul gyi khungs ston par mdzad de/ des na 'dul ba'i bshad brgyud ma chad pa'i bslab sbyangs la nan bskyed
du gnang zhing/ dgung lo bcu bdun du phebs pa shing pho byi ba'i lo slar gsang ne'u thog gi bshad grwa nyid du phebs te/ rje don yod dpal las/ mngon pa kun las btus pa'i
bshad pa gsan zhing/ de skabs dgongs re bzhin gzhung tshig re nas dris lan gyis snyan gtses pas/ rje don yod dpal ba'i bka' lung la/ nyid devc: or: nge?ba 'di 'dra'i zhib
dpyod sngon chad ni 'dri mi ma byung/ rang res rong ston chen po'i spyan sngar yang gzhung tshig 'bru gnyer bshad pa de tsam las ma thos/ da dung a pho rgan pos chu bo
rir bzad pa blo rgyam pa'i rtsar phyin la sbyangs nas bshad kyis gsung ba dang/ 'dul ba'i dka' phrang la khol du phyung ba'i zhib bshad phul bas mnyes nas/ da dung a pho
yang 'dul 'dzin zhig la brdar sha rang gcod dgos par snang ngo//zhes bdag nyid chen po gang gi bslab sbyangs kyis thugs phrogs te/ thos pas mi ngoms pa'i spobs pa gong
du slob dpon mchog gis kyang dgongs par 'gyur ba byung zhes de dus kyi rje don yod dpal ba'i grwa rgan mnga' ris dbu legs pa yon tan grags pa gsung zhes/ bdag gi gnas kyi
slob dpon dge slong thugs rje dpal mgon pa'i ngag las lan mang du thos pa las so//der yongs su grags pa'i gzhung lugs rab 'byams la rang dang gzhan gyi grub pa'i mtha' rgya
mtsho'i

pha rol tu son pa'i go 'phang mchog brnyes te/ dgung lo bco brgyad du phebs pa shing mo glang gi lo nas zur 'chad kyi ming bzhag gi 'chad nyan yar ngo'i tshes kyi 'phel ba
la 'gran par bzod pa'i rnam dkar gyi phrin las spel ba'i gsung gi bdud rtsi'i bgo skal thog mar bzhes pa yang/ gur na rab 'byams phyogs las rnam par rgyal ba'i lha zhes pas
mtshon pa dag cig la/ gang sngon chad su gang dag gi rna ba'i yul du ma 'ongs pa'i legs par bshad pa gsar pa dag cig gis mgron du mdzad mdzad pa na/ gdul bya ma lus pa'i
yid dbang lhag par gsos te gsung gi bdud rtsi'i btung bas rang rang gi skal ba ji lta'i dbang po tshim pa nye bar thob ces phyogs bcur grags pa'i gtam dag go//phyogs su
ma chad bde ba'i dbus shig na//chos smra'i dga' tshal phyogs bcu'i mgon po'i khyim//sngon med legs bshad gsar pa'i tshong dpon des//gdul bya'i blo yi dbul ba ma lus bsal//dad
pa'i zong can brtson 'grus kha lo pa//yud kyis mkhas pa'i grangs su chud par gyur//de tshe shes bya'i dkor nor dpag yas kyis//mi shes dbul ba'i ming yang sgrog ma
gyur//rin chen gling son nor bu'i bang mdzod ltar//bslab gsum rgyan phreng nor bu'i do shal la//lta 'dod blo gsal mdzangs pa'i mgul pa'i khar//gang la ci 'dod legs byas stsol
bar mdzad//ces paNDi ta chen po shAkya mchog ldan dri med legs pa'i blo gros kyi rnam par thar pa zhib mo rnam par 'byed pa las/ mkhas pa mkhas pa'i grangs su bgrangs
pa'i skabs las bsgrags pa'i rab tu byed pa drug pa'o//Chapter 7: rig pa'i gnas la sbyangs tshul bstan pa'i skabsder dgung lo bco brgyad kyi dus de nyid du bka' las g.yag
TIka 'di mkhas pa chen po dpal ldan bzang po bas ched gnyer gyi phyag khrid stsal ba yin pas/ 'di la da res 'chad

nyan cig byed bka' stsal gnang nas/ mnga' ris dol bu ba slob dpon lha dbang las chen brtson rin gnyis dang/ khams pa gnyis bzhi la dbu zhabs tshang bar gsungs shing/ phyis
gser mdog can nyid du/ rab sgang nas nan gyis gsol ba btab ste/ phar phyin TIka 'jug sgo gsum par grags pa de'i thugs rtsom gnang phral/ chos rje kun dga' rgyal mtshan pas
lung gsol ba btab nas tshar gcig gnang zhing/ der bka' stsal la/ nged gsang phu tshor mgo ma slob gnyer la yongs dus/ rin po che g.yag pa'i TI ka che chung gnyis ka la
lta mi 'ga' re 'dug/ rang res kyang slob dpon dpal ldan bzang po ba la g.yag TIg rin chen bsam 'phel gyi lung bshad mdzub khrid thos/ de nas nged kyi chos 'chad ming bzhag
de rang lo bco brgyad pa la byas/ de dus g.yag TIka ming tsam yang mi grag pa tsam du song zin 'dug/ der g.yag TIka gi 'phel rgyas 'dra e yong bsam bshad pas/ sngar smos
pa'i mnga' ris pa gnyis/ khams pa gnyis dang bzhi don gnyer byung/ phyis rang res smras smras pas/ da sgra tsam gyi tha snyad ma nub tsam zhig da dung gsang phu rang na
yod cing gzhan grwa sa gang na yang mi snang/ nged kyi g.yag TIka rin chen bang mdzod gtsang la 'bul sdud la phyin dus mus chen dkon mchog rgyal mtshan la lung zhus khong
pa tsam thugs gnyer mdzad skabs bzang ldan sogs yar phyogs su dar so g.yag TIka tsho la yang byung tshod du 'dug/ gang na'ang gzhung gsar re rtsom pa byas ma khad a gsar
'dra ba zhig byas/ gzhung lugs rnying pa kun gtan nas rang nub 'gro ba snang bas/ da lta lung bklags pa'i TI ka 'di kun di ring nas zhal bsdams khams la bskur gtong ngo//ding
sang sa gang na'ang dar TIka dang sa gsum ma/ rong TIka dang gsung rab rgya mtsho ma su 'don la sa dger

tha snyad chags pa yin pas go ba gyis shig/ gsung zhes de dus zhu ba'i gral la yod pa'i mnga' ris pa mkhas pa dkon bzang chen mo bya ba'i smra ba las nges so//der dgung lo
bco brgyad pa'i skabs kyi ston chag la yang gro sar phebs/ dmarsmar ston rgya mtsho rin chen pa'i drung du/ sngar mdo rtsa'i thugs bshad tshar gnyis gsan yang de res kyang
gleng gzhi dang sbyar ba'i zhib bshad lhag par rgyas pa dang/ mngon pa mdzod rang 'grel dang bcas pa'i bshad sgros/ zul bu'i 'dul dkar zer ba'i mkhas pa cig gi 'grel pa'i
steng nas gnang/ phyis rang re'i bye brag bshad mtsho rtsom skabs sngar gyi dpe e rnyed bltas kyang gtan ma rnyed cing/ gtsang phyogs na mchims nam mkha' grags dang/ mchims
blo bzang pa dang/ mchims bsam gtan bzang po dang/ 'jam sgeg sogs kyi TI ka mang bar 'dug go//phyis TI ka phal cher ni grags TIka la gzhi blangs pa yin gsung/ de dus
dmarsmar ston pa la zhu mi 'dra 'dug pa'i zla la rgyal sras chos rdzong ba'i smyung gnas cho ga'i lung yang thob cing/ de dus gro sa pa 'od zer rgyal po dpal ba la bka'
gdams lam rim dge ba'i bshes gnyen sne zur bas mdzad pa dang/ dpe chos rin spungs kyang zhus/ sems la 'jags po byung/ phyis spo to ba'i dpe chos yang yang bshad kyang lam
rim rang res thob pa de'i dpe gcig 'ga' ma rnyed/ rgya ma sogs su 'bad pas btsal/ gro sa rang du rtsad bcad kyang ma rnyed pas yid 'phreng ba rang yod ces kyang gsung zer
ro//de'i dpyid sos kyang nA lendra nyid du rong ston chen po'i spyan sngar zhi byed utpa la 'dab drug dang/ jo bo nas brgyud pa'i sgrol ma nyer gcig gi rjes gnang las
tshogs/ bcom ral gyis mdzad pa'i de bzhin gshegs pa klu dbang rgyal po'i sgrub thabs/ klu sgrub kyi bstod tshogs

rnams kyi lung gsan nas/ dpyid chos la 'phrang phur phebs/ gnas der rje don yod dpal ba la 'dul ba kA ri ka lnga bcu pa'i lung/ slob dpon ka ma la shI la'i 'grel pa/ slob dpon
tsandra go mis mdzad pa'i sdom pa nyi shu pa/ zhi ba 'tsho'i 'grel pa rnams 'phrang bu kun spang bsod nams bzang po bas zhus pa'i zhor nyan byas/ rang res grwa pa 'ga'
la phya bsdus dang rigs gter sbrags nas phyogs snga ma'i ngos 'dzin dgag bsgrub spyi 'grel gzhung gnyis po dpral thug sprad pa'i mtheb sbyor bshad pas yid mgu ba byung
gsung zhing/ de dus nyan pa'i gsang phu ka bcu pa pad rgyam zhu ba zhig gis mnga' ris kyi rnam rgyal chos sde sogs su/ tshad ma rigs gter gyi/sde bdun rigs pa'i de nyid 'di
yin zhes//rgan po'i lugs ngan dor nas ngas 'di bshad//zer ba'i 'di yin tshul dang/ 'dir bshad tshul shes mi da lta mnga' ris skor gsum na nga rang tsam du 'dug pa/ gsang
phu'i slob dpon/gzhon nu'i sku lus 'chad pa po//ye shes sgron mes rab brgyan cing//'jig rten gsum gyi mun sel ba//'jam pa'i dbyangs gcig gi bka' drin las lags so//zer
ba byas pa tshig brjod lugs mtshar ba 'dra ba zhig byung nas/ chang sa tshun du bsgrags shing/ nged byis pa'i skabs kyang de'i gtam ma nyams par 'dug go//der dbyar chos la
gsang ne'u thog nyid du phebs shing/ rje nyid dgung lo bcu dgu'i stengs su'i phebs pa me pho stag gi lo rje don yod dpal ba'i gdan sa gnas sgo'i slob dpon du mnga' gsol
phul nas chos kyi khri la bzhugs su gsol zhing/ rje don yod dpal bas dbyar chos grol ma khad rang chu bo ri dang/ chu shul gyi phag gdong gnyis su phar byon tshur byon mdzad/
bzad pa blo gros rgya mtsho ba la mngon pa kun las btus dang/ mdo sde rgyan gyi zhib bshad mthil phyin

gsan pa la bzhugs/ paN chen rin po ches gnas sgo grwa tshang dang lhan cig ston chos la shel grong du phebs nas 'khor tshogs 'dus pa'i dbus su bla na ma mchis pa'i chos kyi
bdud rtsi yang dag pa/ snyan zhing yid du 'ong ba'i tshangs pa'i dbyangs kyis rgya cher stsal bas tha na skye bo phal pa dag gis kyang sgra thos pa tsam gyis dad pa'i spu
long rang dbang ma mchis par lang long du gyur te phyag stob pa ci dgar spro ba'i thar pa'i sa bon ngang gis bskrun zhing/ der 'dus pa'i blo gsal don gnyer de rnams kyang
chos kyi rnyed pa mchog gis yi rangs par gyur nas/ sngar rang rang gis shes par rlom pa'i tshig don de dag ni/ bla na mchis pa gong na ma mchis pa'i tshul du go zhing
rig ste/ rkyen dbang gis dbrog par mi nus pa'i dad pa'i dpal 'dzin bzhin du/ ngang pa'i ded dpon ngang pa'i tshogs kyis yongs su bskor nas/ padma'i mtsho gang na ba der yongs
su chas pa ltar/ sgo la la bgyis nas nA lendra'i chos grwar bdag nyid chen po slob ma'i tshogs dang bcas pas bskyod de/ rong ston thams cad mkhyen pa'i zhabs kyi padmo
yang dag par mchod cing/ de dus rong ston chen po'i drung yang de lo chos rje dgas po bkra shis rnam rgyal ba gdan sar bka' bsgo gnang tshar tsam 'dug gsung zhing/ nA
lendra'i spyi chos so sos rang re la dpe med pa'i bka' drin gnang sbyin sogs mdzad/ khong la la dag gis brjod gleng la/ da res nA lendra'i gdan sa pa las/ gnas sgo slob dpon
pa 'bab sgo che ba byung song zer blos mi 'khyud pa'i rnam pa yang byung zhes drin can spyang lung pa'i bka' las thos shing/der rong ston chen po'i drung gis theg chen
rgyud bla thogs med kyi 'grel pa dang sbyar pa'i bshad pa gnas sgo'i grwa tshang pa kun la stsal/ rong ston nyid kyi TI ka'i lung dang/ 'byed gnyis

dbus mtha'i 'grel pa dbyig gnyen gyis mdzad pa'i lung yang de dus gnang/ de grol mtshams yab la la byas nas skyor mo lung tshor phyin pas/ rje don rje dpal ba phebs nas zla
ba gcig tsam song 'dug cing/ bka' las rje don yod dpal la bzad pa blo rgyam pas mngon pa gong ma dang/ mdo sde rgyan la bshad pa phul byung gnang bas thugs tshim nas/ 'dul
ba'i gzhung chos cig kyang zhus pas/ khong gi zhal nas/ chos rje slob dpon pa'i thugs dgongs la 'dul mngon ming zung 'brel gyis shes dgongs par snang yang/ 'dul ba la
rang re ci lab tsam med/ da cha phu dgon par byon la gsan na legs gsungs/ de mthun la blo 'dun byas kyang lam du nged rang gi slob ma yin pa'i rgyal rong pa rnams dang phrad
pas skyor mo lung tshor legs tshul dang/ slob dpon pa la phyag mjal gyis zer dar yug dmar po gcig kyang sbyin nas/ 'dir lam 'khyogs pa yin sogs dpon slob nang bstan gyi
gsung sgros kyang lhug par rang byung gsung zhing/ der rje don yod dpal dang gnyis kas thugs rtsol gnang nas zla ba gnyis la gzhung chos rdzogs par mdzad/ de skabs skyor
mgo rang res byas pa yin gsung yang zer ro//der paN chen rin po che dgung lo nyi shur phebs pa yos lo'i dpyid chos la grwa tshang la phogs 'bul mi snye thang phyogs su
byung ba dang bstun/ der phebs nas dpyid chos gnang/ de grol rjes paN chen rin po ches/ snye thang chos rdzong du paN chen blo brtan bzhi pa'i spyan sngar phebs nas/ saM
skRa ta'i skad sbyor sgra sgyur bam po gnyis pa dang/ thon mi'i gsum rtags gnyis/ smra sgo/ dpang lo'i sngags klog sogs dang/ sngags rnying ma'i lam rim bai ro tsA na'i
bsgom khog tu grags pa/ sdom gsum rab dbye lha btsun bsam yas

pa'i rnam bshad steng nas bskyar chos zhus shing/ de gong rang res rje don yod dpal ba la/ spos khang pa 'jam dbyangs rin chen rgyal mtshan pa'i TI ka'i steng nas tshar gcig
song bas de dus skyor ba'i 'jug pa bde ba dang/ nged gsang phu'i dbyar chos la 'gro thug zhal slob mang bar gnang ba dag chags thogs med par bskyar bas/ paN chen blo brtan
pa lhag par dges nas/ dus phyis grags pa che long rang zhig yong gin 'dug kyang/ gnas sgo slob dpon pa khyed grags pa don ldan rang du 'dug pas/ gsang phu'i dbyar chos
grol 'phral 'di nas chibs rdzong bas cis kyang byon mdzod/ nged kyi rig gnas kyi shes bya 'di'i bdag po khyed la 'chol ba yin/ nged rang kha rgas mig kyang rab rib kyis
khebs/ lag kyang 'dar bas sa ris sogs 'bri dka' ba yod na'ang/ sngon 'jam dbyangs ral gri ba'i drung du ka lA pa'i sa ris gzhung bcas 'di khyis bdas kyang blo la thon pa
tsam 'bad pa'i nus pas/ da lta na tshod kyis gtugs kyang gzhung la dpe lta sogs gtan nas dgos pa med cing/ sa ris mdzub khrid nged rang gi rtsa na yod pa'i sgra pa 'dis
kyang brda sbyor yong ba yod pas khos zhabs tog sgrub pa yin gsung ba'i bka' stsal bzang po 'bad med gnang ngo//de nas nor bu dge 'phel gyi gru la byas gsang phu'i dbyar
chos la phyin cing/ de dus phar tshad kyi thal phreng la nan sbyor che bar byung bas/ rang res kyang de lugs kyi blo sna khrid nas rnam 'grel gyi gzhan don dang tshad ma
grub pa tsam dang/ phar phyin skabs lnga pa yan song ba 'ga' res yi ger bkod 'dug pa rang re rang gi dpe'i zla la yod/ phyis ni thal ngag dbang po'i rdo rjer ming btags/
ding sang rang re'i phar phyin gyi brtsams chos kyi nang du yang bsgrigs pa 'di yin/ de nas dbyar chos grol

'phral rang snye thang chos rdzong rang du yongs nas/ ka lA pa'i sa ris dang/ sdebs sbyor rin chen 'byung gnas/ mngon brjod a ma ra ko Sha/ snyan ngag me long sogs rig gnas
sna ma chad pa'i bslab sbyangs 'jur ba rang byas pa'i sa ris dang snyan ngag gi rgyugs len kun de sras lo tsa ba blo gros dbang phyug pas gnang zhing/ paN chen blo brtan
pa'i gsung las/ dge bshes kyi gzengs de rig gnas rang gis phyed pa yin/ khong la la'i phar phyin gyi brgyud 'debs byas 'dug pa'i dpe 'di tshor 'khyar byung ba la/ gnyal
zhig pa la/ dmyal sogs 'gro ba'i sdug bsngal zhig mdzad pa// zer ba'i yi ge'i brda tsam la yang gzhig pa ma chug pa'i rtsom pa rang gzhan ngo tsha ba 'dug go//ding sang sngags
pa kun yig brgya 'dren tsa na mar me munydza zer ba la A lo ke 'di la e zer ba yin/ ma me munydza bdag ma btang bya ba don du rdo rje sems dpa' shes yin/ yongs khyab
bla ma mkhyen zer ba 'di yang/ don du bla ma shes ka yin/ sarba dznyA bya ba thams cad mkhyen pa dang kun mkhyen gang bde yin pas/ shong 'gyur du kun mkhyen ye shes 'byung/
gsar 'gyur du thams cad mkhyen pa ye shes bya ba bsgyur/ gnyis ka'i skad dod/ sarba dznyAr mthun pa lags/ 'ga' re bde mchog la rin po che'i rgyan mi phyed zer ba/ bde
mchog la ratna mu ku Ta mi zer ba e yin gsung/ 'di rnams bdag gi bla ma paN chen dpal ldan tshul khrims pas paN chen rin po che la sgra gsan dus bka' stsal du gnang ba'i
gsung dag ma nyams pa yin no//de lo ka lA pa'i ming le yan dang/ rig gnas phran bu de rnams rdzogs par song zhing/ de dus snye thang bde ba can pa'i slob dpon khams pa
cig kyang lhan du nged dang mnyam por yod pas/ snyan ngag me long gi ngag slob la/mchu ni dmar zhing

gug pa dang//gshog pa ljang zhing zor ba'i dbyibs//mgrin pa kha dog gsum gyis mtshan//ne tsho 'di dag tshig 'jam ldan//bya ba'i tshig don rgyas par bshad nas/ da de la dpe
brjod re sang snoms byon zhes drung nas lo tsa ba'i gsung byon pa'i sang de nged rnams tshogs skabs/ re re nas dris ma la gnang ba'i khams pa slob dpon thang la len 'debs/mchu
ni nag cing gug pa dang//gshog pa'ang nag cing zor ba 'dra//rkang pa gnyis kyang lcags las byas//bya rog 'di dag tshig rtsub sgrog//zer bas der tshogs pa kun bzhad
cha che zhing/ paN chen blo brtan pa yang/ yang yang de rang skyor/ de ring ja gral la bka' stsal du gsung de gcig pa 'byon pa zhig byung zhes drung yig chos rgyan brgyud
pa'i ngag go//de nas grwa tshang gi chos dbar bteg sgang 'phan yul la phyin/ de dus nA lendrar gzims khang grwa tshang dang/ rang re'i khams pa 'ga' re 'thab rtsod byung
nas spyi pas bsdums/ chos rje gdan sa par ja zhu dang/ gnas sgo slob dpon pas bka' chos 'brel tsam zhus gsung ba byung nas/ rang res chos 'brel zhus pas lam 'bras phyag
mchod kyi lung cig byung ba/ nged rang chos rje dgasdges po'i thugs rtsom che re kun la bla ma rin po che la/ rje rong ston dang lhan cig bstod ra che re yod pa de la yid
bag tsam mjor bag yod pas/ chos 'brel la sa skya pa'i chos spyod dang/ mchod brjod la dge ldan pa'i zhal 'dzin 'di rang tsha reg grang reg tu snang smras tshar song zhes/
mkhan rin po che nyid kyi bka' las gsan pa thugs la bzhag nas/ phyis chos rje dgas po'i gsung rtsom phar tshad par du brko dus rong ston rkyang bu las gzhan tshigs bcad
dag dor ces karma phrin las pa dngos las yol theg chen rtser thos pa las kyang ngo//de'i phyi lo paN chen rin po

che dgung lo nyer gcig tu phebs pa sa pho 'brug lo'i dpyid mtshams su yang sngar bzhin paN chen blo brtan bzhi pa yab sras drung du bsnyen nas/ sgra'i sa ris kyi zhabs dang/
paN chen pa nyid kyis de lo rang mdzad pa'i/ bdag nyid chen po sa skya paNDi ta'i mngon brjod tshigchig gter gyi 'grel ba de'i lung rang res thog mar thob pa de'i zhabs
na/skye ba'i chu gter sdug bsngal rlabs phreng can//nyes mang chu srin brgya yis gang mthong nas//mkhas pa su zhig tha snyad lhur len gyis//rang gi sems ni zhi la sbyor
mi byed//gsung ba 'di thos dus rang re la nges par 'byung ba'i blo dpag par dka' ba zhig skyes nas/ der khams 'du'i rnam pa zhig byung ba'i rgyu mtshan drung lo tsa ba la
brgyud phul bas/ paN chen blo brtan pa dngos kyi bka' lung la sgra pa tshe thung sgra pa sgo dbul zer bar grags shing/ rang re la 'jam ral gyis gshin rje gshed 'di gnang/
'di la bzlas brjod mang dag song bas tshe mthar phyin pa byung/ spyir bu ston rin po ches mkhan chen thar pa lo tsa ba'i drung du sgra gsan dus kyang rtsub 'gyur chen po
byung skad/ khyod la rdo rje 'jigs byed kyi dbang cig bskur dgos kyang/ 'di rang re'i yid dam dang lhag pa'i lha'i gtso bo yin pas lo re la lan re las mi byed yod pa/ da
lo'i de byas zin pas sang phod yong nges byed/ da lan theg chen chos kyi rgyal po las dngos kyis thob pa yin gsung/ ye shes mgon po'i gtor dbang bar chad kun sel gnang/der
dbyar chos grol 'phral grwa pa byin?bying dang ma bsgrigs par rang res snga myur rang 'phan yul la phyin/ nA lendrar rong ston chen po'i zhabs drung du/ bdag da lo yid
'byung zhig la brten pa'i khams ma snyoms pa dang/ rmi ltas kyang rtsub pa tsam byung bas tshe bsgrub cig gnang ba dang/ thugs dam kyi skyabs 'og tu 'jug pa gnang dgos
zhus pas/ de

ka byed blo tsab tsab byed mi dgos gsung/ rje btsun ma sgrol ma rnam par rgyal ma'i tshe bsgrub de gnang nas/ da lta'i chos 'khor rtsis 'di na spe chung zhig yod pa der sku
mtshams bcad rgya ma cig mdzad nas/ thugs dam bzlas brjod 'grus par mdzad pas zhag 'ga' song ba na/ tho rangs cig paN chen rin po che nyid kyi gzigs snang la/ mdun gyi nam
mkha' la sgrol ma gser gyi mdog can phyag tu gser gyi bum pa 'dzin pa'i mchu las/ 'chi med kyi bdud rtsi rje nyid kyi zhal du thigs pa'i rnam pa re re nas gnang ba'i tshe/
zhal bdud rtsi la gtad nas grangs thugs kyis btab pas/ drug cu re gcig gnyis la thigs pa phra ba tsam byung/ brgyad cu'i bar du gsol ba'i thugs nyams byung rjes/ sngar
gyi bar chad rang grol gyur zhes/ paN chen nyid las drin can spyang lung bas sgrol ma 'di nyid kyi tshe bsgrub rgya ma dge slong ma mchog grub ma sogs thugs rjes lhag
par skyong ba'i dad gus can gyi rdo rje spun 'ga' la rgya ma pa'i sangs rgyas dbon gyis byin gyis brlabs pa'i gnas su stsal dus/ yid ches pa'i lo rgyus la gces chos kyi che
'dzin du sbyar nas stsal zhes/ bdag la yang sgrol ma rnam par rgyal ma'i tshe bsgrub 'di bzlas pa lan gsum zhus dus/ re re la yang lo rgyus 'di nyid ma chad par bka' 'drin
du mdzad pa'i cha las so//de'i ston nA lendrar bdag po mthu stobs dbang phyug pa byon zhing/ rong ston chen po dang mjal skabs gur mgon dngos su gzigs zer grags pa g.yed
che ba byung/ rang res phyag mjal las de dus bka' 'brel ni ma thob gsung zhes rdo rings kun spangs rin po che'i gsung sgros so//skye bar goms pas shes bya'i gnas kun
la//'dab chags mkhar spyod gser mig chur 'phyo ltar//ngang gis dka' ba

med par byang chub tshul//rig gnas mkhyen pa'i rol rtsed bro gar rtse//spu mdog ming du rigs gcig nai tso'i khyu//smra shes brjod pas mtshon zhing bkur 'os ltar//rang rang
che 'dzin byung rgyal mi sgrogs kyang//mkhas par mtshon pa'i smra mkhas khyod las su//paN chen ming bzhag sgra mdo klog mi phyed//kun mkhyen mtshan sgrog tha snyad gzhung
la rmongs//thams cad mkhyen pa tshig gis dbul gyur pa'i//gangs ri'i ljongs kyi dpyod ldan 'di 'dra mtshar//ming la dga' 'dzin rang nyams phal pa'i srol//rang bstod ngo 'jo'i
phye 'thor blun po'i gshis//blo gsal bye bas dpogs par ma nus tshe//mkhas pa mkhas pa'i grangs su ring nas bsngags//rgya gar yul dbus dregs ldan rab bkram gyis//gang
gi blo gros gzhal ba'i yul min la//ma sbyangs yus kyis brgyal ba'i bod yul 'dir//rgyu skar dbus na zla 'od bzhin du gsal//zhes paNDi ta chen po shAkya mchog ldan dri med
legs pa'i blo gros kyi rnam par thar pa zhib mo rnam par 'byed pa las/ rig pa'i gnas la sbyangs tshul bstan pa'i skabs las rjes su bsgrags pa'i rab tu byed pa bdun pa'o//Chapter
8: sngags gzhung rgya mtsho'i gnas la sbyangs pa'i skabsde'i phyi lo shar pa paN chen rin po che nyid dgung lo nyer gnyis su phebs pas sa mo sbrul gyi lo/ na ning
gi zhal bzhes skul byed 'phrang phu'i dpyid chos steng nas 'phral gyi dgos cha chibs kyi phyag phyi sogs 'phrang phu nas bsgrubs/ 'phrang phu ba'i kun spangs bsod nams
bzang po ba'i drung yang dbang zhu ba la lhan cig phebs nas/ dpal ldan bla ma dam pa bsod nams rgyal mtshan dpal bzang pos byin gyis brlabs pa'i gnas snye thang chos rdzong
du/ paN chen blo brtan bzhi pa'i drung du bsnyags nas gsol ba btab pas sngar zhal gyis bzhes pa ltar/ bcom ldan 'das rdo

rje 'jigs byed ro langs brgyad kyis bskor ba'i brten bya rdul tshon gyi dkyil 'khor chen por mngon par dbang bskur ba legs par gsan zhing/ rigs kyi me tog gtso bos bzhes pa'i
dbang las/ gsang mtshan yang dpal mi bskyod rdo rje zhes 'dogs par mdzad cing/ bka' las kyang/ rang re'i smin byed kyi dbang bskur thog ma rang rdo rje 'jigs byed rwa
lugs 'di yin zhing/ brgyud pa 'di la rgya gar gyi la li ta badzra/ a mo gha badzra/ padma badzra/ rwa lo rdo rje grags/ rgya ston kun dga' brtson 'grus/ paN chen 'jam ral/
paN chen blo brtan bzhi pa'i bar zhal gzigs rang gi brgyud par 'dug pas/ byin rlabs kyang gzhal ba'i yul las 'das pa'i gzi 'od yod ces/ paN chen dpal ldan tshul khrims
pas dbang gsan dus dngos su bka' las dgongs pa'o//de mtshams ras bris la brten pa'i bde mchog lu hi pa'i dbang theg chen chos kyi rgal po las brgyud pa yang skabs der 'phrang
bu kun spangs pas zhus pa'i zhor chos su gsan gsung zhing/ de mtshams gsang phu'i dbyar chos la thegs/ dbyar chos grol rjes/ de lo phar lam lha sa la byas jo mjal zhig
byed pa yin gsung nas dpon slob kun lha sar phebs/ de dang dus mnyam du khams nas bag ston shAkya'i yum des phyogs vc: Emended to  de sa phyogs?kyi mgron po 'ongs pa
yongs la da lta gsang phu'i mda' bang rim bya bar/ ma shAkya'i ming yod pa la 'khrungs pa'i skyes bu mtshan gyi thog mar shAkya yod pa'i sprul pa'i sku zhig 'byon rgyu yin
pas/ gtam med dam zhes rgyun du 'dri ba las/ res shig gnas sgo ba'i khams pa blo gzhungs pa bdag nyid chen po nyid kyi gsung gi bdud rtsi'i bsgo skal thob pa dag cig gis
bden gtam du bsnyad de/ khyed nyid kyi re ba'i 'bras bur gyur pa de ni ji skad smra ba ltar gsang mda' bang rim nyid du yum shAkya bzang mo

zhes bya ba'i lhums su ngo mtshar ba'i brjod pa du ma dang bcas nas bltams shing sku gzhon nu nas rab tu byon/ thos pa'i bya ba mthar phyin/ da lta gsang phu'i bdag cag gi
grwa tshang gi slob dpon yang mdzad yod do//zhes pa'i rdzun med pa'i gtam bsnyad pas/ yum de nyid skom pas bdud rtsi'i btung ba thob pa ltar tshim pa'i mchog rnyed cing/
da ni zhal gyis 'ches pa ltar bod yul rdo rje gdan chos 'khor lha sa'i jo bo'i drung du mjal nges/ zhes sems shing don de nyid ngag nas smreng bzhin du/ sngon dus kyi ja
bzang po sigs bcu gnyis tsam gyi sgal ma dang/ yum de nyid sku na tshod bgres pas bskyod bde ba'i ched mdzo'i chibs/ drel dang bcas lha sar gtad nas byon pa la/ gang gi thugs
rje'i mthu dang/ sngon gyi smon lam gyis nye zho'i ming tsam yang med par/ thog mar se ra'i chos grwar phebs nas jo mjal la byon pa dang bskor lam du mjal bas/ de ma
thag bdag nyid chen po slob ma'i tshogs/ blo gros kyi padmo rgyas shing ngur smrig gi mdangs gsal ba'i dge ba'i bshes gnyen brgya phrag tsam gyis mdun bdar te byon pa'i
sku'i dkyil 'khor mtshan dpes spras pa gang gi mig lam du gyur pa'i skad cig de nyid las thob pa'i dga' ba tsam gyis yid yongs su brgyan bzhin du gus pas phyag bgyi ba dang
lhan cig/ bdag gi bu skyes bu chen po 'di lta bu'i sku'i skye ba yongs su bzung yong sems pa da ni mngon sum du mthong ngo zhes/ gang gi yan lag mchog gis zhabs kyi padmo
la yongs su btud de 'khod ces der 'dus pa'i dge 'dun ma lus pa rjes su sgrog go//de nub dad pa can de'i mos dungs kyi lcags kyus rab tu zhi zhing dul ba'i yongs rdzogs
bstan pa'i khur 'chang ba'i glang po'i mchog gang de se ra'i rang 'dug pa'i

skyed tshal der spyan drangs nas/ rta dang drel dang ja sigs kyi tshogs/ rgya gos dang dar kha dog sna tshogs spungs pa'i dngos po'i rnyed pa yongs su bstabs shing/ sngon ji
skad bka' stsal ba'i thugs dam kyang yang dag par bskul/ sngon gnas sgo du mas thugs rje'i rang bzhin yang dag par gsos btab ste/ yum de nyid pus btsugs thal sbyar ba'i
lus kyi spyod lam dang lhan cig tu/ yang khams phyogs la 'byon par gsol ba rtse gcig tu btab pas/ de'i tshe gang gsol ba'i yus su smreng ba'i yul du gyur pa'i yum de nyid
yul gnyan zhing/ lam gyi dka' spyod sogs du mas khur lci ba'i dbang las dgongs te de'i bsam pa'i don ji bzhin du bsgrub par zhal gyis bzhes pas dbugs phyung ste/ bsags
pa can ma de'i slad nas kyang bsod nams kyi tshogs rgya cher spel ba'i ched du/ gus pas bstabs pa'i 'bul ba dag kyang bdag gi ba nyid du bzhes pas/ yid mgu ba bla na med
pa'i bka' 'drin stsol bar mdzad pas tshim pa thob ste/ de ma thag tu dga' ba'i gtam snyan par sgrogs pa la rings pa'i tshul gyis khams yul la bzhud cing/ bka' las de gong
rang re khal ma bong bu rkyang dkar ba dang/ byin pa'i rta las med pa'i dbul ba bsal nas/ de phyin rta dang drel khal re khor mor byung gsung zhes grag go//'di skabs rnam
thar rje dbon mar se rar zhag bdun tsam zhes dang/ rnam thar ma ti mar zhag gsum sbrel zhes dang/ rnam thar rdor rgyal mar lha sar mjal ba tsam las ma smos la/ don du chos
dbar gyi stabs yun ring ni ma bzhugs par mngon no//der ston chag la yang zhal gyis bzhes pa'i dgongs pa de nyid la dgongs rtse gtad nas khams phyogs su gzhan phan sngagsvc:
or: sdags?gtso che zhing/ de'ang

yum bzhugs pa'i phyogs der karma pa'i chos brgyud lhag par dar ba yod pas/ de'i ched du mtshur phur/ mtshur phu 'jam dbyangs don grub 'od zer ba'i drung du gtad phebs pas/
khong pa lha bsnyen khag che ba zhig gi sku mtshams sgang dang thug tshul phul bas/ khyed lta bu'i bstan 'dzin skyes bu la chos 'bul ba dang spro yang/ rgan po 'chi ltas
zhig gis gtses pas tshe bsnyen zhig la yod na'ang/ ltas legs pa ma byung bas 'gum pa la phyogs 'dug pa mtshams bsengs pa'i brjod 'dogs srid pas/ da 'di nas kyi brda' sbyor
yi ge 'di dang bcas gnas nang du slob dpon grags pa 'od zer ba'i drung du byon na 'thad ces pa'i bslab ston ltar phyin/ der nag rgya phag gsum dang mkha' 'gro rgya mtsho
sogs karma pa'i lugs kyi dbang lung mang ba dang/ nang brtag rgyud gsum sogs bshad tshom kyang mang dag thob/ gar thig dbyangs sogs kyi phyag bzhes kyang yang dag par stsal
nas/ phar lam nam mkha' khyung rdzong la byas kam dgon du phyin der theg chen chos rje'i bu chen blo gros chos skyong ba'i spyan sngar 'jigs byed rwa lugs skor gyi dbang
rgyud man ngag/ gur brtag saM gsum gyi bshad pa theg chen chos rgyal las brgyud pa dang/ lU nag dril gsum gyi dbang yang theg chen pa nyid las brgyud pa/ gzhan yang
theg chen pa'i lugs kyi gshed dmar sogs dbang bskur mang rab dang/ gur gar/ dpal ldan bla ma dam pa'i dngos slob shes rab snang ba'i phyag bzhes/ rje kam dgon pas shes rab
snang ba nyid las nod pa ltar stsal/ der gur gar la saM skRa ta'i skad mang du dgos pa dang/ skabs 'gar dur khrod kyi gar sogs la pra kRa ta'i skad dgos pa rnams so sor
phye bas dges nas paNDi ta zhes yang yang gsungs pas/

der rang la paN chen gyi gdags pa thog ma de nas byung gsung zhing/ slar nA lendrar rong ston chen po'i zhabs drung du phyag stob pa sogs mdzad/ de dus yum la gnang ba'i 'pho
ba'i lung de thob cing/ der gsang phu'i dgun chos la phyin pas/ mtshur phu 'jam dbyangs gu shrI ba'i gshegs rdzong gi mang skol ba sleb byung bas sngar rang re la gnang
ba'i phyag dam de bstan pas/ der 'dus kun gyis mngon mkhyen yod par go ba byung zhes drung chen sangs rgyas seng ge ba las brgyud pa'i gsung sgros las so//dgun chos grol
rjes gsang phu brag nag pa rin chen rgyal mtshan par grags pa/ brag nag pa chos rje ngag gi dbang phyug pa'i phyag tshar ngor chen kun dga' bzang po ba dbus gong mas gdan
drangs dus/ thog mar phyag len gyi dpang por byon pa la phyis dad pa thob nas yo ga'i dbang mang du nos/ lam 'bras kyang gsan/ 'chag med kyi rgyun yang ma chag par gnang
ba de'i drung du byon/ dpal mchog rtse mo/ khams gsum rnam rgyal rnams kyi dbang dang/ khyad par dpal ldan bla ma'i phyag bzhes ltar gyi rdor dbyings kyi bris thig gar
dbyangs sogs la nyin mtshan gor ma chag par sbyangs/ de dus sum pa lo tsa ba'i bong stor mar grags pa'i dbyangs kyi oM zhes pa'i ngang la brag nag gi gtsug lag khang la
skor ba lan re thongs pa byung zhing/de'i phyi lo lo chen bsod nams rgya mtsho'i sdes kyang brag nag tu yo ga'i phyag len bzhes pa la phebs/ dbyangs skabs lo chen drung gis
mgur la gsal ngom gnang bas/ brag nag pa rin chen rgyal mtshan pa'i gsung gis/ drung nas kyi mgur dbyangs sna 'dren pa'i bzhun po ni yin/ gzhan na ning gnas sgo slob dpon
pa'i char yang mi bsgrun gsung zhing/ rje lo chen bsod

nams rgya mtsho'i dbon po gangs khrod pa bya ba'i ngag las yar rgyab tu gsal bar thos pa las so//der gsang phu brag nag pa la rdo rje 'byung ba'i lung bshad dang/ khyad par
khams su dgos pa nyid la brdar bzhag pa'i kun rig gzhan phan 'od zer chen mo'i phyag rgya dbyangs sogs phyag bzhes zhib dpyod khol du gnang/ phyis mnga' ris su phebs skabs/
mnga' ris kun rig dar bas/ der bka' las/ rdor sems ma'i dbyangs de 'di 'dra zhig yong gsung stsal ba'i rgyun da lta yang ma nyams par snang ngo//'jam dbyangs rab zhi
'khrungs pa'i dus der khyod//legs byas me tog gsar pa'i zur phud ldem//mthing sngon ral pa'i munydza cod pan can//gsung rab yongs kyi glegs bam 'dzin pa bskrun//gser mdog
ngur smig dul ba'i rgyan phreng ni//ma byin par yang rang gis rab bzhes nas//mtshan dpe'i gzi ldan mkhyen yangs ral gri yis//mi shes g.yul las ngang gis rgyal bar mdzad//de
lta'i rgyu yis 'jam mgon gzhon nu gang//rab khros 'jam dpal 'jigs mdzad he ru ka//rang bzhin dbyings nas ma g.yos thugs rje'i gar//'bad med bskul ba'i dpa' bo srid 'dir
sprul//tshangs dbyangs nga ro srid rtse'i mthar son zhing//mtshams gar bskyod pa'i ldem bag yid 'phrog pa//de lta'i rdo rje slob dpon gangs can 'dir//'jigs med 'byung
gnas dal gyis byon min nam//zhes paNDi ta chen po shAkya mchog ldan dri med legs pa'i blo gros kyi rnam par thar pa zhib mo rnam par 'byed pa las/ sngags gzhung rgya mtsho'i
gnas la sbyangs pa'i skabs las bsgrags pa'i rab tu byed pa brgyad pa'o//Chapter 9: bsnyen par rdzogs pa'i skabsde nas dgung lo nyer gsum gyi stengs su phebs pa lcags
pho rta'i lo'i dpyid mtshams

la yang kam dgon nyid du byon nas/ rje blo gros chos skyong spyan sngar gtugs te/ gur saM gnyis/ kye rdor bka' babs bzhi/ 'dus pa 'jam rdor/ sgrol ma bla med/ gshed dmar bcu
gsum ma/ dgra gdong 'khor chen dus 'khor sa bzang lugs sogs theg chen chos kyi rgyal po 'ba' zhig las brgyud pa'i rnal 'byor bla med kyi zur bka' nyi shu tsam dang/ kun
rig gzhan phan snying po'i dbang/ man ngag/ rgyud bshad bzlas pa lan drug gsan gsung/ de'i dbyar chos la nA lendrar phebs/ rong ston chen po la spyi chos byang chub sems
'grel gyi bshad pa dang/ phar tshad dbu ma 'dul mngon mtha' dag gi gtong chos la la'i mgo/ la la'i sked/ la la'i mjug/ mdor na gzhung len so so'i 'phro gang gnang kun ma
lus par gsan zhing/ de'i dbyar chos grol rjes grwa tshang chos 'khor rtser/ spe'u la slob dpon bzhugs sa dang/ khyam la grwa pa'i shag so so yol skor mdzad nas bzhugs skabs/
chos sdings nas spyang lung rin po ches grwa tshang la zla phyogs gcig gnang nas spyang lung du phebs/ de dus spyang lung rin po ches dgung lo bdun cu don lnga bzhes
pa'i stengs su mjal/ 'di paN chen rin po che dang mjal ba'i snga ma yin/ de dus rin po che pa zur bzhugs gnang/ spyan lung pho brang gi gdan sar chos rje gzhon nu dkon mchog
pa bzhugs pa la yang bslab phyag mdzad/ phyis gser mdog can du phebs/ gzhis ka rin spungs sogs kyi bla mar gyur nas kyang spyang lung du yang yang phebs skabs kyang/
bla ma bka' drin can de'i gdan sa yin gsung phyag gi bkur sti ma nyams pa gnang skad do//de dus spyang lung rin po che la bka' chos kyi thog ma rang/ rgyal ba tshe dpag
med

lha dgu'i dbang bskur cig gsan zhing/ bka' las/ rang re tshe mthar phyin pa 'di/ spyang lung rin po che pa la bka' 'brel thog ma tshe dpag med kyi dbang thob pa'i rten 'brel
yin zhes dang/ nged kyi tshe dpag med 'di rje btsun gong ma lnga po nas bla ma bdag nyid chen po/ chos rje bla ma dam pa theg chen chos kyi rgyal po/ de la spyang lung
rin po che pas gsan/ mi bar khyi ma zhugs pa'i brgyud pa yin gsung ba dang/ bla ma bdag nyid chen po bzang po dpal bas dgung lo bcu dgu bzhes pa'i stengs su/ 'gro mgon chos
rgyal 'phags pa la tshe dbang kyai rdor/ mgon po lcam dral gsan zer ba 'dug go zhes kyang yang yang du gsung ngo//der byang sems bde mo thang pas zhu ba po mdzad nas blo
sbyong rigs mi 'dra ba drug cu tsam dang/ khro phu ba'i chos skor rgyas pa/ snying po don gsum/ red mda' pa'i dbu ma lta khrid rnams thob/ blo sbyong rnams spyang lung
rin po ches byang sems rwa sgreng bar grags pa/ mtshan dngos shAkya bsod nams ther ba rgyal sras chos rdzong pa'i dngos slob de la gsan par 'dug/ brgyud thag shin tu nye/
rgyal sras bka' 'bum nang na yod pa'i bka' shog gnang ba'i shAkya bsod nams de ka yin zhes/ bdag gi bla ma rje btsun kun dga' mchog grub pas blo sbyong ma lus pa gsan dus
paN chen rin po ches bka' lung byon pa'i gsung sgros ma nyams pa yin/ de mtshams mkhar rtse bas kyang zla phyogs bzang ba zhig phul ring la/ phyis gling smad gdan sa par
grags pa'i chos rje shes rab dpal ldan pas zhu ba po mdzad nas/ dus kyi 'khor lo'i mchog dbang sngon du 'gro ba'i sbyor ba yan lag drug pa'i khrid gnang ba'i sngon 'gro'i
skabs/ bsdus rgyud bzung zhing sa ris kyang dus der spyang lung rin po che nyid kyis bstsal/ der dus zhabs snyan brgyud/ ye shes spyan bsgrub/

sbas pa mig 'byed/ sha wa ra'i rdo rje'i gzhung chung/ grub chen yu mo'i gsal sgron rnam bzhi/ rdo rje zhung chung gi 'grel pa thog mtha' bar dge rnams kun spang kun tu bzang
pos mdzad pa dang/ bu ston/ chos rje bla ma/ jo nang phyog las rnam rgyal ba rnams kyi khrid yig so so ngo sprod rnams dang bcas pa thob cing/ nged rang la sgos su sha
wa ras dmarsmar ston shAkya la dngos su gnang ba/ des grub chen bsod nams seng ge pa la/ des spyang lung rin po che nyid la gnang ba'i dus zhabs snyan brgyud kyi/ rab kyis
dang por rgyud las rtogs/ zhes pa'i don/ zab khrid nye brgyud kyi gdams pa yang gcig brgyud du stsal zhes drin can spyang lung rin po ches paN chen nyid la sbyor drug
gsan dus bka' gnang ba'o//de mtshams nA lendrar phebs/ rong ston chen po'i drung du grub pa'i rgyal mo'i tshe sgrub zhag bdun ma'i khrid gsan/ 'di ni rong ston chen po la
chos gsan pa'i rjes mtha' yin gsung zhing/ de skabs dngos kyi bka' lung la/ nga ni khams pa phob phob 'di 'dra byas sdod mi khom/ byams mgon drung du lha bu dkar sing nge
ba cig byed pa yin gsung zhes kyang drung yig chos rgyan las brgyud pa'i ngag sgros sman khab mkhan chen las thos so//der dgun stod kam dgon du chos rje blo gros chos skyong
ba las sbyong rgyud/ gzhan phan skor gsum gyi bshad pa gsan nas grol mtshams zla ba bcu gnyis pa'i yar ngo'i gral tshes bcu bzhi'i tho rangs rong ston chen po dga'
ldan la thegs/ spyi 'gror zhag 'ga' gsangs kyang paN chen rin po che la bco lnga'i nyi shar la bang chen byung nas/ nA lendrar phebs/ der chos rje don yod dpal kyang de ka
na bzhugs 'dug cing/ nged gtsang phyogs la 'gro ba'i rgyu mtshan phul bas/ zla 'phro 'di khar

sdod mang ja 'ur chil ba yong gsung nas bsdad pa 'di la dgongs par snang gsung/ der paN chen rin po che nyid dgung lo nyi shu rtsa bzhir phebs pa gnas su lcags pho/?chu mo
lugs gi lo shar ba kun mkhyen rong ston chen po'i dgung zhag rnams rdzogs rjes rang/ rje don yod dpal ba dpon slob rags bsdus cig gtsang la ngor tshor bka' chos gsan pa la
thegs/ der gang gi sgo nas kyang yid skyo ba rang gi bshad nyan gyi snang ba yang nub pa 'dra'i skabs der/ glang thang nas spyan snga yon tan rgyal mtshan pa'i bka' lung
las/ nged chos sdings rin po che pa la lam 'bras cig zhur 'gro ba yin/ sku chas sogs gang dgos phyag phyi bsgrub cing/ da res cis kyang byon gsung ba'i skul 'debs gnang
bas yid drangs nas phyin/ de'i dpyid nas ston barde'i dpyid nas ston ston par chos sdings rang du bsdad/ theg chen chos kyi rgyal po nas brgyud pa'i lam 'bras cha lag yongs
rdzogs ma lus par thob/ gzhung bshad man ngag gi gter mdzod kyi dpe rgyugs spyang lung rin po che nyid la 'phrag ga non phul rjes/ gnas sgo nas dge rgan seng ge rgyal
mtshan sogs kyis gros don byas/ gtsang phyogs la dus mchod 'bul bsdud la phyin pas/ yar lam rje don yod dpal ba/ dpal nam sga gdong na/ kun mkhyen chos skyabs dpal bzang
ba'i drung na khong rang gis mdzad pa'i sdom gsum TI ka che chung gi bshad pa rdzogs pa'i chos rje gzhon nu seng ge ba'i TI ka de'i lung gi dbu tshugs tsam la slebs/ der
ngal gsoso dang rje don yod dpal ba'i drung du bka' gros zhu ched sogs la bsdad/ khong dpon slob rnams dang lhan cig nged shar nas yongs pa rnams kyis lung 'phro rdzogs
par zhus shing/ 'jam dbyangs rin rgyal ba nas brgyud pa'i 'jam dpal smra seng rje btsun dam pa rgya gar ba'i khyad chos de'i rjes gnang sgrub skor yang zhus/ der rje'i bslab

ston yang zhu yig dang bcas ngor dgon gsar du phyin/ chos rje rdo rje 'chang chen po mjal/ de dus rdo rje 'chang dgung lo bdun cu pa'i stengs su yin zhing/ dus chos kyi lam
'bras la bzhugs/ gzhan zur bka' gsang 'dus mi bskyod pa/ bdag med lha mo bco lnga/ bde mchog lu hi pa rnams kyi dbang/ sa skya pa'i mchog sgrub pa'i dmar mo skor gsum/ thun
mong sgrub pa'i dmar po skor gsum/ lam zab bir srung sogs lam 'bras kyi cha lag thor tsam thob rjes lo gsar pa/ paN chen rin po che nyid dgung lo nyer lngar phebs pa
chu pho spre'u'i lo/ mkhan po ngor chen kun dga' bzang po dang/ las kyi slob dpon khwa char byang chub sems dpa' bsod nams rgyal mtshan pa dang/ gsang ste ston pa'i slob
dpon mus chen dkon mchog rgyal mtshan pa dang/ dus sgo ba 'jam pa'i dbyangs shes rab rgya mtsho grags pa dpal dang/ grogs dan rgyal tshab dam pa kun dga' dbang phyug dang/
kha skong gi dge 'dun sems dpa' chen po legs pa'i shes rab/ mnga' ris pa dkon mchog 'od zer/ bla ma nam mkha' dpal bzang pa/ dol bu rgyal ba 'phel rnams kyis mdzad nas/
ngor dgon gsar bla ma'i gdan sa de nyid du bsnyen par rdzogs shing/ de dus bsgrub bya rogs gnyis 'dug pa dge bsnyen dge tshul nas skyor gyin snang/ nged kyi rje rong ston
drung du sems tshim par thob pas ma bskyar bar bsdad pas/ chos rje kun dga' dbang phyug pas rje'i dgongs pa blangs pa'i/ 'di'i phyag len yang yin zhing/ bskyar ba 'thad
gsung pa'i bka' lung byung ba la/ rang res rab byung dge tshul rje rong ston drung du thob/ thob sa bzang po yin pa'i yus yod pas mi skyor zhus rjes/ chos rje kun dga' ba'i

drung gis/ de dus sku na phra ba tshun nges 'byung gi bsam pa sogs gsal ma thebs pa yang srid pas cis kyang da res skyor ba legs zhes bka' nan byung yang/ nges 'byung gi bsam
pa sogs tshad ma rgyud la skyes pa'i nges shes brtan po'i yid ches yod pas gtan mi skyor byas nas mgo khregs po byas/ der bsnyen rdzogs las ma bsgrubs shes dang/ phyis
bka' las/ rang res tshig snga ma 'di rnams rong chen thams cad mkhyen pa'i zhal sngar thob pa yin pas gsung dpa' bo'i gtsigs gtsigs mdzad cing/ yang bka' las da lta 'di
na rong ston chen po nas brgyud pa'i dge tshul dang rtsad gcod mi rang mi 'dug kyang/ khams tsho na rje rong chen pa'i zhal slob bgres po 'ga' re bzhugs pa khong gis gsan
na dges yong ba yin yang/ gsung ngo zhes yongs su grags so//skabs 'dir rnam thar rdor rgyal mar dgung lo nyi shu rtsa lnga'i stengs su/ chos lung tshogs pa'i mkhan brgyud
las bsnyen par rdzogs shes 'byung ba ni rnam par ma brtags pa yin te/ 'dir kha che paN chen nas rdo rje dpal/ 'od zer dpal/ bsod nams dpal/ bkra shis tshul khrims zhes
tshogs bye rdzing pa'i mkhan rims smos nas/ bkras tshul ba la shar pa ye shes rgyal mtshan pa/ des rje ngor pa/ de'i drung du bsnyen par rdzogs pas so//yang snga mo'i gsung
sgros 'ga' rer nged rang bsnyen par rdzogs pa de lo nyer drug yin kyang/ 'dir tshig gi sdebs sbyor ngor nyer lnga zhes smos gsung bar grags kyang don la mi gnas te/ paN
chen rin po che nyid dgung lo nyer drug gi skabs/ chu mo bya'i lo vc: 1453bsnyen rdzogs zhu ba'i yul mkhan por gyur pa chos rje rdo rje 'chang chen po dang/ grib tshod
pa rje kun dbang pa gnyis glo bo brag dkar na bzhugs/

dus sgo ba 'jam dbyangs shes rab rgya mtsho glo bo rnam rgyal chos sde'i mkhan po dang/ las slob khwa char byang chub sems dpa' mnga' ris gung thang gi nam gling gi mkhan po
gnang/ las kyi kha skong savc: or: skongs?sems dpa' chen po legs pa'i shes rab pa pu rangs rgyal byed tshal gyi chos dpon du bskos/ mnga' ris pa dkon mchog 'od zer ba dang/
bla ma rgyal ba 'phel/ nam mkha' dpal bzang pa gsum ka yang rang rang gi mnga' ris kyi yul so sor byon/ ngor dgon par gsang ston rje mus chen gcig po las mi bzhugs pa
dang/ dgung lo nyer drug la dbus nyid las gtsang phyogs la gtan ma phebs pas mtshon par byos shig//yang rnam thar rje dbon mar de res dgung lo nyer lnga'i dus 'dir bsnyen
rdzogs ma bzhes pas/ slad nas lo gsum song ba'i dus slar bsnyen rdzogs zhu ba la byon zhes pa bris yod kyang/ 'di ni phyi ma sa skyar grwa skor mdzad pa'i dus yin cing/
de lta na dgung lo nyer brgyad stengs su bsnyen rdzogs bzhes pa sogs thal ches so//der bsnyen par rdzogs pa'i rjes thogs nyid du lam 'bras kyang grol zhing/ slar nyung
bsdus kyi gdul bya 'os su gyur pa dag la rdo rje rnal 'byor ma'i rtsa dbu ma'i khrid gsung ba yang gsan/ 'di skabs rang re'i mtshan nyid pa 'di chos rgyus chung bas nged
la zla bo rnam pas/ da 'bul sdud 'phyis/ dbu ma rtsa ba'i gzhung ni shes/ khrid kyis ci bya zer/ gdags pa ma chags pa'i skyor zlos/ drung btsun shes rab dpal 'byor bas rtsa
dbu ma'i khrid gsan dus gsan pa'i sgros so//'di skabs slob dpon khwa char byang chub sems dpa' la sbyong dkyil bcu gnyis/ gur saM/ kye rdor bka' babs phyi ma/ rdo rje
'jigs byed rwa lugs ro langs rgyudbrgyudbrgyad skor gyi dbang

khrid/ rgyud bshad/ rwa pod yongs su rdzogs pa'i lung/ lhag par sa dge so so'i 'jigs byed kyi dgag sgrub mtha' gcod zhib mo rang dang/ sgrol ma bla med/ 'khor chen/ gsang 'dus
mi bskyod pa'i dbang bka' rnying ma/ 'jam rdor lo chen rin bzang nas brgyud pa'i stod lugs kyi dbang rnams zhus/ gsang ston mus chen drung du gshed dmar lha lnga'i dbang/
spros med khrid skor/ dril bu lus dkyil/ dril bu rim lnga/ bde mchog dkar po'i byin rlabs khrid bcas/ de dag so so'i yig lung/ 'gos kyi gsang 'dus stong thun/ rang res
ched gnyer gsol ba btab nas g.yag TIka rin chen bang mdzod kyi lung yang thob gsung/der bka' chos de rnams grol rjes/ rje rdo rje 'chang gis/ srad/ seng ge rtse/ dpal
ldan sa skya'i bar du/ bla ma sde dpon so so la 'bul sdud kyi bka' shog 'thems pa stsal zhing/ da drung nas slob dpon pa rnams sngon la byon/ nged kyang glo bo nas 'bod mi
'dug pas/ rjes la sleb yong bas nged gang 'dug tu byon mdzod// ces pa'i bka' lung bzhin sngon la phyin/ de rjes phyag dam la brten 'bul sdud kyang dpe bral byung zhing/
zla gcig tsam song dus chu 'dus tshor/ rje dpon slob rnams phebs zer ba thos nas/ zhabs drung du bsnyags/ der zla ba phyed tsam gdan chags shing/ de ring tshogs la zhen
pa gzhi bral gyi khrid gsung ba/ nged shar phyogs nas yongs pa'i dpon slob kun gyis zhus shing/ der rje'i phyag phyir byon 'dug pas/ khwa char byang chub sems dpa'i drung
du/ gzungs chen grwa lnga dang/ gtsug tor gdugs dkar can/ lha mangs gnyis ka'i dbang dang/ lha mo 'od zer can lha lnga'i dbang/ 'jam dbyangs shes rab rgya mtsho'i drung
du seng ge sgra rje btsun

bsod nams rtse mo'i yig cha'i steng nas rjes gnang/ gdon dgrol dkar shAka/ dmar chos rgyal/ gdung brgyud rin rgyal rnams kyis mdzad pa'i lung yang/ chu 'dus pa'i sde pa zhal
ngo'i zla la rdo rje 'chang chen pos bka' stsal gnang nas thob/ der rdo rje 'chang gis 'bul sdud la phan pa'i dngos pa'i gnang sbyin bsam gyis mi khyab pa dag dang/ khwa
char byang chub sems dpa'/ 'jam dbyangs shes rab rgya mtsho ba gnyis kyis kyang rje rong chen pa'i dgongs rdzogs la dmigs pa'i der 'bul ba byung ba kun stsal/ sems dpa'
chen po legs pa'i shes rab drung la/ de dus gnang rgyu cher mi snang yang/ mnga' ris phyogs nas dge bskul dang bcas bgyid ces brtse ba'i thugs dungs yang dag snang/ de rjes
dpon slob yongs kyis thugs brtse ba lhung ba de'i mthus/ spyir sde pa chu 'dus pas gnang sbyin dpag med dang/ lhag par chu 'dus mkhas btsun pa'i drung gis snam bem skyer
kha snam bu gang zhig la de bas legs pa rang res gyon ma myong gsung ba'i na bza' dpe bral/ des gtsos pa'i 'bul ba gnang sbyin yang dag stsal zhing/ de lta'i na bza'
de ni phyis gser mdog can gyi chos 'khor chen mo mdzad dus kyang sku la gsol zhing/ de rjes glo bo chos rje blo gros rgyal mtshan pa la mnga' ris la phebs dus stsal nas/
ding sang bdag pa'i mchod zhing du mnga' ris na bzhugs so//der rdo rje 'chang gi bka' lung la/ da res gsang phu'i dus mchod gtong ba sogs la byon/ glo bo nas kyang dus mchod
rang gi stengs su mi 'byor bapa 'dug kyang/ dgun chos stengs su mang ja 'gyed bcas kyi skul 'debs byed/ nged mnga' ris su lo ngo gsum tsam las mi thogs pas slar ngor
tshor sleb

pa gsan skabs byon/ chos 'phro sogs yong ba bgyid sogs kyi bslab ston dang/ mar phyogs kyi sde pa so sor yang 'bul sdud la phan pa'i bka' shog lam yig stsal zhes/ 'di dag chu
'dus pa dbang phyug gi ngag las dngos kyis thos so//gsang sngags rab 'byams slob mkhas gong ma'i mdun//ji bzhin mkhas par bslabs khyod khengs min la//rang blo yig ngor
drangs pa'i mkhas 'dod can//smra brjod mkhan de glu mkhan gzhogs 'phya'i tshul//rong ston bstan pa'i nyi ma nub kyi spor//mdzad pa'i rjes mthar yongs su nub nas slar//khyod
sku dge mtshan bya ba'i 'od dkris can//legs smon shar gyi ri rtser lhang nger gsal//rig 'dzin 'chi med mchog brnyes grub pa'i rje//drang srong bgres po'i spyan sngar
rgan po'i ngag//phyis 'byung byis pa'i bla brjod ma 'dres pa'i//sngon rabs chos kyi ro bcud tshim par bzhes//tshul gnas dri bsung 'phro ba'i mkhan po mchog//zhi dul sbyangs
pa'i gnas brtan dam pa'i drung//ji skad bshad pa'i las grwa dpe bral las//gang khyod bsnyen par rdzogs zhes gtam du gleng//'dul ba rgya mtsho'i pha rol mthar phyin zhing//gnang
bkag khrims brgya'i nges gnas nor bu'i mdzod//'dul 'dzin 'bum sde'i ded dpon zla bral khyod//gsol bzhi'i las kyi sgyu thabs len 'di mtshar//rang bzhin khrims kyi
lus gtsang dri ma med//bag yod shes bzhin gos mchog 'dzin pa can//mkhas slob las kyi cho ga'i mig 'phrul la//ci nas brten 'di dam chos sgyu ma'i gar//zhes paNDi ta chen
po shAkya mchog ldan dri med legs pa'i blo gros kyi rnam par thar pa zhib mo rnam par 'byed pa las/ bsnyen par rdzogs pa'i skabs las bsgrags

pa'i rab tu byed pa dgu pa'o//Chapter 10: gsang phur dge tshogs rgya cher spel ba'i skabsder 'bul sdud kyi dngos gnas rnams zhu phyir mar lam rje don yod dpal ba dpon slob
rnams/ span khyung tshang na bzhugs pa'i drung du byon pas dges dges dpag med dang/ na ning skyor mo lung tshor bsdad dus slob dpon 'ga' khang pa'i gsung gis/ mkhan chen
chos skyabs pas rnam sras lus dang grib ma bzhin du 'brang gsung/ gnas sgo slob dpon pa la thugs mthong che zer dus/ 'chams sku gog po dkon gnyer gyis drung?drud pa'i nyams
cig las ma byung/ da 'a rdzi rdzi ba 'dug go//nged kyis kun mkhyen sga gdong pa la tshe dbang dang/ bkra shis tshe ring ma'i dbang gsol ba btab nas zhal gyis bzhes yod
pas ming de'i don khyed la ldan dgos pa a pho rgan po dang lhan cig zhu ba lags so gsung/ nged la skyel thung gi tshul du rin chen gling bar phebs/ rje'i drung dang mchod
yon thugs snang dag par 'dug cing/ dad mos lhag par che ba gnang bas/ nged dpon slob gsar rnying yos/ nang pa'i nang der gnas tshang byas/ de'i ya tshad kyi jo mo dgon
chung chud der/ kun mkhyen sga dgong pa bzhugs pa gnang ba'i sar nged dpon slob dang/ rin chen gling nang pa rnam pas phyin/ ma pham g.yag pa las chos rje gzhon nu seng ge
bas gsan/ de la kun mkhyen sga dgong pa rang gis gsan pa'i tshe dpag med grub pa'i rgyal mo'i tshe dbang dang/ bkra shis tshe rings mched lnga'i rjes gnang byung zhing/
de'i skabs nam zla dpyid sos kyang gangs thul tsam babs pas kun mkhyen sga gdong pa'i gsung gis/ khyed dpon slob la tshe rings ma 'go bar snang gsung zhing/ de dus kun mkhyen
sga dgong pa sku chas jo gdan chos lung pa'i lugs kyi phrag dbyung ma/ de'i phyi la snam stod?stong dur kha dar ljang gis mtha' chag byas pa zhig dang

dbu zhwa paN zhwa dmar po sna rings cig gsol 'dug pas/ nged der 'dus kyi slob dpon yo 'ga' re sku chas kyi rnam pa'i tshul 'ga' re gtor ma tshe rings ma'i gdas gtor yin zer
ba'i ri 'dra ba la mar gyis byil byil byas pa 'dug pa la/ 'ga' re rol mo'i chas rdung ba'i rnam 'gyur sogs rgyu mtshan ma nges pa so so nas rgad cha che ba re byung ba ci'i
rten 'brel yin ni ma nges gsung zhes rnal 'byor dbu legs grub chen pa'i gsung sgros la sogs brgyud pa'o//der gsang phu tsho 'di la rang mos 'brel che zhes/ bu ston thams
cad mkhyen pa'i thugs dam zab khyad rngog lo tsa ba blo ldan shes rab nas brgyud pa'i 'jam dbyangs gang blo ma'i bstod bsgrub 'od zer dgu phrugs ma de yang/ nged shar
nas 'ongs pa'i dpon slob rnams la stsal/ de nas mar lam gzhis ka rin spungs nas/ ngur smrig gi rje btsun sgrol ma dang mjal/ dpal sde la byas nas mar lam nyes skyon gtan
med par gsang phur phyin zhing/ dbyar chos kyi dus mchod stengs su ja phogs/ skam 'gyed sogs sngon med kyi srol rgya cher gtod pa'i dus mchod bzang dpe la 'khyer ba rang
re'i bsam pa snying nas tshim pa byung zhing/ spyir gsang phu'i slob dpon tsho la dus mchod ma thongs bar phrin las cher mi yong zhing/ dus mchod legs pa re thongs rjes
'bad med lhun grub yong ba zhig yod pa ltar/ rang re la yang dus mchod de thongs phyin/ grwa pa rnams la'ang na tsha shi chad dkon pa dang/ kha ton slob gnyer 'phel nges
byung bas/ 'phrang po nyi ma phug/ skyor mo lung/ gung thang/ mkhar rtse/ nA lendra/ glang thang/ chos sdings/ rgya ma sogs nges med du 'pho skyas la brten pa'i 'chad nyan
snying non pa rang byung zhes 'phros so//der dus mchod de thongs rjes nA lendrar phebs pas de

dus rje rong chen gyi nang rten thub dbang dang/ dngul gdung gi rab gnas la bdag po mthu stobs dbang phyug zha lu ba bsod nams rgyal ba spyan drangs 'dug pa'i rab gnas grol
rjes nged chos sleb/ der khong dag gi skyor zlos la mar lam rdzong dkar du kun mkhyen sangs rgyas 'phel bas spyan drangs/ der rong phyogs na brag khyung mgo sdig pa 'dra
ba/ skyed tshal gyi chos grwa la sa dgra che ba zhig yod pa la/ gtor ma gtad nas 'phangs pa'i de ma thag brag ral nas byung zer ba dang/ zhag lnga drug cig gi gong tsam
du nA lendra rang du thog byung ba sdigs mdzub kyis bskor/ shing sdong gdags gzhi can zhig yod pa la brgyab pa dngos gsal du phebs pas dad mos kyis sems drangs nas kye rdor
rgyu dbang/ gur lha brgyad/ khyad par zhal bzhi pa'i bsnyen bsgrub las gsum/ spags chog bram ze'i rig gtad dang lnga'i rjes gnang bsgrub skor rnams zhus shing/ de'i dgun
klu gong phyogs su de'i rgyal pos gnod 'tshe cher byung ba/ nA lendra nas chos rje dgas po ba'i sku chos kyis bcings pa la sta gri bsnun pas/ shing sdong la khrag shor
zhing/ dam la dngos su thogs/ de'i snyan pas dbus gong ma'i thugs la rgya 'dra'i tshang bcas lo mang po song/ dbus phyogs kyi bla ma nus che che mo mang pos btul kyang gtan
glags ma phye ba la/ chos rje pa nA lendra nas spyan drangs zhag bcur bsten/ de dang chos 'bel gtam gnang skad cing/ mthar kho nyid rgya gar du paNDi ta buddha bha dra
bya bar skye ba bzung rgol ba sogs gsal por zhus/ zhabs spyi bor nod nas phyir thon/ gong ma chen mo sku khams sor chud rjes 'bul ba zhabs 'degs bsam gyis mi khyab pa dang
bcas byon pa'i tshur lam/ nged gsang phu'i dgun chos la 'gro ba dang ram sgang du mjal bas yid spro ba byung nas/ rje rang gi thugs dam phyag

na rdo rje 'byung po kun 'dul gyi rjes gnang zhig zhu zhes zhu ba gnang bas/ chos rje dgas po'i gsung gis/ de ka byed byin rlabs kyi rgyun brtan par yod gsung dges bzhin du
stsal/ de phyin chad bsgom bzlas ma chag par byas shing/ hUM badzra phaT 'dis cho phye ba zhig yin gsung nas/ drin can spyang lung pa'i bka' 'brel gsan pa'i thog ma rang
yin pas de ltar gsung zhes bdag cag la bka' stsal to//de'i lo dgun chos stengs su mnga' ris glo bo nas/ nang chen dpal drung btsan zhes pas mgo byas pa'i gsang phur mang
ja bskol ba la gnang ba kun gyis lam bde ba kho nas legs par brtol te/ der mang ja zhag sbrel mang po dang/ dza ti/ ras sngo dmar so ba 'ga' byi sogs stod rdzas kyis tshogs
la spyi 'gyed bzang po/ mkhan slob rnams la dgongs ja bu ram stengs su shel ka ra/ rgyal mo ka ra/ bye ma ka ra/ rgun 'bum sogs shing 'bras rnam grangs mang po/ rgya
gar nas 'ongs pa'i dge slong gis bsten rung kha na ma tho ba med pa'i bsnyen bkur blo 'das/ zangs/ gser/ byi ru spos shel/ mu tig sogs kyi 'bul ba gya nom pa sngon chad mthong
thos kyi yul du ma gyur ba'i zab rgyas dpag med byung/ der lo rgyus mkhan po 'dus pa'i dbus su paN chen rin po che nyid kyis gnang nas/ rgyal ba'i bstan pa spyi dang
khyad par dagvc: or: ngag?las brtsams te/ snyan ngag gi tshigs su bcad pa spel legs ngang pa'i sgra dang/ bung ba'i dbyangs ltar rjes su sgrog par mdzad pas der 'dus pa
kun dang/ khyad par mnga' ris pa'i mos dge can de dag gis/ sngon chad rna ba'i rgyan char ma blangs pa'i legs bshad utpa la'i phreng ba gsar pa dag gis yid dbang lhag par
phrogs/ snying nas dad pa'i spu lang long du rgya cher g.yos par gyur te rang rang gi rgyan du btags pa'i spos shel gyi zhags pa yid du

'ong zhing rin gzhal dka' ba dag kyang rdos phangs pa med par cham chos du brdungs nas spos dud sbyangs te dad pa'i mig chu'i yon chab kyis bzhin ras kyi me tog brgyan par
byas nas 'dus pa'i tshogs de dag la gus par bstabs so//der yongs pa'i dge ba'i las can de dag slar rang yul du lam gyi 'jigs pa gang gis kyang ma reg par son par gyur tshe/
dngos gnas kyi tshul de dag rgya cher sgrog cing/ lhag par snyan ngag gi tshig 'bru gsar pa'i yi ge dag/ glo bo sde pa tshangs chen bkra shis mgon po'i spyan lam du phebs
pas dges pa rab dang mchog gi rtser byon zhes grags shing/ de dus kyi snyan ngag gi tshig sdebs legs su bsgrigs pa'i cha tsam zhig brjod na/'dzam bu'i sgra yis mtshon
pa yi//zhing 'di mdzes pa'i rgyan drug dang//spyod pa'i brtul zhugs grub pa yis//'phags yul bdud rtsi'i lam chen gtod//ces rgya gar du dam pa'i chos rgyas shing dar tshul/rmongs
pa'i khang bur yun ring du//mi shes nad kyis gzir ba yi//gangs khrod mun pa'i snag rum 'dir//lo paN chos kyi nyi mas bskyangs//zhes bod yul du sangs rgyas kyi bstan
pa rin po che 'phel tshul/smon lam grub pa'i rgyal sras ni//padmo can dang 'jam dbyangs dang//kun gyi yab gyur kun bzang gis//'gro 'di'i bde skyid yun rings bzung//zhes
chos rgyal mes dbon rnam gsum gyi sku ring la bstan pa snga dar gyi byung tshul/mda' lnga ldan pa'i snying stobs kyis//'byung po'i dpung tshogs kun bsdus nas//dus mthar
rgyal ngan glang chen gyis//rmongs pa'i dug gis nyer gtses mod//ces glang dar gyis bstan pa bsnubs tshul/de tshe der yang dge blo can//sems dpa' snying stobs chen pos ni//mthu
stobs

ye shes snang ba yis//mun pa'i klong chen skad cig bsal//zhes lha lung dpal gyi rdo rjes glang dar bsgral tshul/thub pa'i bla ma 'jam pa'i dbyangs//snyigs ma lnga la brtser
dgongs nas//nyi ma'i gnyen gyi gdung 'dzin pa'i//ye shes 'od ces bya ba 'khrungs//lta ngan bon gyi gzhung lugs dang//sbyor sgrol chos su sgrog pa'i ngag//skal dman mu stegs
gzhogs 'phya ba'i//spyod pa'i lam ngan dengs par mdzad//ces bstan pa phyi dar gyi dbu brtsams tshul/de nas mnga' ris kun da'i gnyen//lo chen sgrib bral zla ba dang//byang
phyogs pad tshal 'byed pa'i lha//blo ldan smra ba'i nyi ma bltams//zhes lo chen rin bzang dang/ rngog blo ldan shes rab byon tshul/dus der 'chad rtsod rtsom pa dang//thub
bstan rin chen 'dzin pa'i phul//'jig rten mig gyur lo tsa bas//kha ba can ljongs yongs su khyab//ces 'brog/ 'gos/ mar pa lo tsa sogs bstan 'dzin gyi skyes bu dpag med
byon tshul/dus 'dir nges par mi'i dbang po//tshangs pa bzhin du dge ba dang//dpal dang 'byor pa phun sum tshogs//bkra shis dpal gyi mgon po des//ces sbyin bdag gi nges
gnas kyi tshul/sa stengs 'di na 'gran med cing//skya rengs bu ltar grags pa'i tog//srid rtse'i bar du bsgreng mkhas pa'i//bstan pa'i ring lugs nye bar bzung//zhes sa skya
pa'i bstan pa'i sbyin gnas mchog tu bzhugs tshul/dpal ldan sa skya'i rig 'dzin dbang//kun dga'i chos kyi 'khor lo bsgyur//bla na med pa'i don stsol ba//'dod dgu'i dpag
bsam bzang po rnyed//ces khyad par de dus rdo rje 'chang spyan drangs pa'i skabs mtshon tshul rnams tshig nyung zhing don mang ba/ sdebs legs pa'i legs par bshad pas thugs
mchog

tu dges te/ da ni 'di lta bu'i bstan 'dzin gyi skyes bu dam pa 'di/ sa 'dir spyan ci nas 'drongs par byas nas sangs rgyas kyi bstan pa yongs su rdzogs pa'i rgyun/ rgya chen
po dar zhing rgyas pa'i bya ba bsgrub pa nyid la nan tan du bgyid do// zhes thugs kyi yul du dgongs nas yang nas yang du gsung byon pa yin/ zhes de dus kyi zhabs 'bring
dag cig gi ngag nas gleng ngo//der gsang phu'i dgun chos grol nas/ 'phrang phu'i dpyid chos ma tshugs bar du grwa thang du phebs nas/ chos rje dge ba rgyal mtshan pa'i drung
du tshad ma rigs pa'i gter rang 'grel dang bcas pa 'u yug pa'i rigs mdzod dang sbyar ba'i zab bshad nyid legs par gsan zhing/ der chos rje shes rab zla ba sogs kyis zhus
pa'i zla la/ rdo rje 'jigs byed kyi dbang/ rnal 'byor bzhi'i khrid kyang gsan no//de mtshams 'phrang phur dpyid chos la phebs/ de grol rjes 'phrang phu na tha snyad kyis
paN chen rin po che nyid kyi a ner mtshon pa'i 'phrang phu ba'i yum bgres mo zhig bzhugs pa des bslab bya mdzad pa ni/ drung nas khyed la sku tshe ring ba cig pus chog
par snang bas/ tshe bsgrub rang la 'bungs mdzod cig/ sku tshe ring na de bar la da lta'i 'gran tshol rang mnyam yo rdzogs nas/ 'gran zla kun bral gyi bstan pa'i bya ba
rlabs can rang 'bad med du mdzad rgyu yod pas/ rang re bod 'dra ba'i gdams ngag 'di kun la zungs shig rang mi snang/ na ning shed 'di na mar la/ paNDi ta shA ri'i pu tro
bya ba dgung lo brgya tsam lon nges yin zer/ 'phral ni dgung lo lnga bcu nga bgrang tsam 'gro ba'i tshod cig 'dug/ khong kun la 'chi med grub pa bya ba'i gdams pa bzhugs
zer na'ang/ de kun ni khams la byas rgya nag rgyal pos spyan drangs song zer/ da lta yang bsam yas na rgya gar gyi paNDi ta nags

kyi rin chen zer ba'i mkhas pa las kyang grub pa gtso che ba zhig bzhugs yod par 'dug cing/ paNDi ta de rang ra'i kun mkhyen rong pos nga'i lo bdun gyi gong de la/ drang srong
srin po ri'i bde mchog pho brang du/ mi g.yo bla med sogs kyi dbang gsan pa'i bla ma yang yin pas/ paNDi ta de'i drung du byon la/ khong la rgya gar gyi slob dpon ngag
gi dbang phyug dngos kyis gnang ba'i sgrol dkar gyi tshe grub bzhugs zer bas de zhus mdzod/ rgya gar ba bya ba rten 'brel brtag dpyad che zhing/ gser la gtsigs su che bas
'di dag phul zer sngon gyi bkra shis kha thags/ sgo tshad ma gsar pa dri ma med pa cig dang/ gser zho gsum byin/ lam gyi rta dang chas sogs kyang bskur nas/ chu byang
la byas phyin pas/ paN chen nags rin bsam yas kyi byang chub chen po'i drung na bzhugs pa dang mjal/ der lo tsa ba mnga' ris pa yin zer ba'i manydzu ba zer ba zhig 'dug pa
la zhu ba bskur bas/ mjal kha de 'phral rang la byung/ khong gis bskur ba'i bkra shis kha thags bzang po de phyag mjal la phul bas/ 'dzum mdzad nas mahA tsin gyi pa To
la gsung phyag tu bzhes so//de lo tsa ba des rgya nag gi dar dkar po yin gsung zer bsgyur byung/ de 'phral chos 'brel thog ma gyis gsung rnam 'joms dang mtshan brjod rgya
skad du lung stsal/ de'i sang nyid shar la byang chub chen po'i drung du/ sbu tshal ba'i sku ngo rnams bsnyen nas zhu ba la byon gsung/ khong dag la bsnyen gnas kyi bslab
ston stsal rjes/ nged la lo tsa ba de brgyud nas khyed rten gang yin gsung/ dge slong yin zhus pas/ 'o nang par gzhan la ster dgos/ nga yang sde pa thams cad yod smra ka
yin gsung/ brgyud pa gsungs pa'i klu sgrub yan yongs grags 'di kar 'dug/ der saM skRa ta'i skad du lung stsal/ der lo tsa ba

manydzu ba la/ rang gi 'dod kyi grol dkar tshe bsgrub de zhus pas/ kho na re/ paNDi ta ngag gi dbang phyug dang dus kyang mi mtshungs/ dngos su gsan pa'i rgyu med/ sngar mi
ma tshor zhus pas chog zer zhus byung bas/ zhal 'dzum mdzad nged rang la bod du 'di dgos zer ba kho gcig pu las ma byung na'ang/ bar du lo tsa ni byed du mi btub/ khos ni
nga'i skad mi go'am gsung phebs pa'i bka' lung byung bas/ der nged kyis kha rtsang gnang ba'i rgya skad rnams legs par go//saM skRa ta'i skad cung zad shes zhus pas/ paN
chen nags rin dges nas drung du bos/ rgya gar gyi skad du 'dri mal gnang ba'i lan 'debs rim par phul bas/ sad ta sad ta gsung zhing/ der gser zho gsum po phul nas tshe
bsgrub khyad par can de yang zhus/ dges pa'i sgo nas stsal zhing/ phyag dpe ka lA pa'i sgra mdo'i po ti zhig kyang gnang ba yang da lta'i bar yang lag na yod do//phyis gos
sku g.yed can 'grub pa dang/ tshe la bar chad med pa paNDi ta de la bkra shis kha thags phul ba dang/ tshe bsgrub ngo mtshar can thob pa'i rten 'brel du 'dug gsung zhes
legs par rtogs so// 'di thad zur tsam rnam thar rdor rgyal ma na bris snang ngo//mkhyen yang blo gros rab rgyas sprin gyi rnga//snyan par bsgrags pas rma bya gzhon nu'i
yid//dga' ba'i mdongs mtha' rgyas pa ngoms byed cing//yi rangs gar gyi zlas gar ci yang bsgyur//dpyod ldan yongs kyi tshad ma'i dpang gyur te//'jigs med smra ba'i dbang por
mtshan gsol ba//gang la rtsad cing dris pa'i don 'di rnams//yid la re ba'i 'bras stsol a shwa tha//tshul gnas mang thos zhi dul bag yod tshul//mthong bas rab mgu gus pa'i
spu long dag//'bad med g.yo ba'i rang bzhin las 'ongs pa'i//zang zing yon gyi sbyin gnas mchog tu bkur//dkon nor dpag yas 'dus pa'i dge 'dun la//dang ba'i shugs kyis
bstabs nas dge tshogs dag//mtha' yas 'gro la sbyin mdzad

khyod kyi thugs//rab tu dges pas tshim ste dal bar bzhugs//chos sbyin bsam yas lhar bcas 'gro ba'i yid//yongs drangs zang zing mi 'jigs byams pas bskyangs//phan dang bde ba'i
dpal la 'god pa'i gnyen//lus can yongs kyi ma 'dris mdza' bshes mchog//ces paNDi ta chen po shAkya mchog ldan dri med legs pa'i blo gros kyi rnam par thar pa zhib mo rnam
par 'byed pa las/ gsang phur dge tshogs rgya cher spel ba'i skabs las bsgrags pa'i rab tu byed pa bcu pa'o// //Chapter 11: gdan sa chen por gzhung lugs rab 'byams kyi
ngag rjes su sgrogs pa'i skabsder paN chen rin po che dgung lo nyi shu rtsa bdunrtsa bdun du phebs pa shing pho khyi lo'i vc: 1454dbyar chos stengs su thugs rtsom che ba
rnams kyi thog ma shes rab kyi pha rol tu phyin pa'i dka' 'grel bzhed tshul rgya mtsho'i rlabs kyi phreng ba'i thugs rtsom yang gnang zhing/ de gong du yang lus dang yan
lag rgyas par bshad pa lung don rgya mtsho/ sbyor TIka gnad kyi sgron me sogs rong TIka nyid kyi dgongs len ji lta ba'i bstan bcos phran bu ba dag gis kyang gdul bya'i zhe
'dod kyi re ba yongs su rdzogs par mdzad la/ gzhan yang mtshon byed dpe'i dge 'dun gyi zur 'debs ngag gi dbang po'i mdzes rgyan/ bsam gzugs kyi zur 'debs ngag gi dbang
po'i do shal/ rten 'brel gyi zur 'debs srid zhi'i gnas tshul 'char byed rnams kyang rnam bshad tshig don rab gsal nyid dang rjes 'brel yin no//dgung lo nyer bdun gyi skabs
kyi ston chag la yang grwa tshang chos sdings su zla ba nyis sbrel tsam gyi phogs 'bul mi byung nas phebs/ de dus spyang lung rin po che'i drung na byang sems bde mo thang
pa dpon slob 'ga' la thugs rje chen po'i dmar khrid grub thob tshem bu ba nas brgyud pa de gnang ba'i dbu tshugs tsam la sleb nas nged grwa tshang pa kun gyis zhus/
de grol rjes ri bo dge ldan pa'i

dge bshes/ phyis dkar brgyud du phyogs pa sha ra rab 'byams pa sang rgyas seng ge bas zhu ba'i gtso byas nas/ 'bri stag/ 'brug pa stod smad/ karma zhwa dmar nag gnyis ka'i
brgyud pa tshang ba'i nA ro chos drug dang/ phyag rgya chen po spyan snga bsod nams rgyal mtshan pas mdzad pa'i khrid yig ma rig mun sel du grags pa de'i steng nas lhan cig
skyes sbyor/ yang dgon pa'i ri chos skor gsum gyi lung sogs dang/ yang de grol rjes rang chos rje sher 'byung blo gros sbas pa zhes bya (ba)?zhu ba'i ri bo dge ldan pa'i
grub thob chen po rang du grags pa des zhus nas/ nai gu'i khrid tshar gcig kyang thob cing/ snga phyir ne gu lan bzhi zhus zhes paN chen rin po che nyid kyi slob ma mnga'
ris su byon pa'i bsgrub pa'i brgyud 'dzin gcig pu ba/ khog lung rab 'byams pa nam mkha' rab gsal ba'i zhal nas brgyud pa'i gsung sgros so//der spyang lung rin po che'i
drung du bka' chos gsan rjes/ glang thang spyan snga kun rdor ba sku mched kyis spyan 'dren rkang btsugs byung nas/ glang ri 'od ldan du phebs pas bka' lung la gtsang phyogs
nas mgron po yong ba'i skad cha la/ chos rje rdo rje 'chang chen po mnga' ris glo bo 'khor nas ngor tshor phebs yod 'dug pas sngon zhal bzhes bzang po yod pa'i don
la rkang gtad gtsang phyogs la 'byon par rigs gsung/ der rje rdo rje 'chang chen po'i drung du zhu yig/ rten gos bem lu haM ri mo me tog zlum 'dzings ma cig dang/ gnang sbyin
chos zhu ba'i chas la phan pa'i ja gos dar dpag med stsal nas/ dgun grang ba'i sgang rang yin na'ang blos longs pa byas/ tshal pa rin rgyal ba dang khra phu ba sangs
rgyas bzang pos gtso mdzad pa'i grwa pa slob gnyer ba mthar phyin lung rigs brda sbyangs pa rang drag bsdus dang bcas gtsang phyogs su phebs

shing/ de yang thog mar rje don yod dpal ba dpon slob rnams pan khyung tshang na bzhugs pa'i drung du thegs/ der yab sras zhal mjal ma thag dges dges mtha' yas rang gnang zhing/
zhag 'ga' re'i gong du ngor tshor phebs/ rdo rje 'chang dang mjal ba'i gsung sgros dang/ da rdo rje 'chang yang spyan kyang rab rib tu song/ sku na tshod mthar phyin
pa'i stabs bka' chos zhu ba'i skabs rang na 'dug/ nyi ma gangs thogs tu phebs zer ba'i dper gda'o gsung//der paN chen rin po che'i thugs dgongs la rje rdo rje 'chang dgung
lo bdun cu don bzhir phebs pa yin kyang/ spyang lung rin po che dgung lo brgyad cu gya bzhi bzhes pa yang/ spyan gsal/ snyan sang/ ljags bde/ sku lus bskyod pa yang/
bka' chos nyin rangs stsol yang dub pa mi mnga' ba 'dug pa snyam pa byung yang de'i phyi lo rang rje rdo rje 'chang zhing khams brje ba gnang song zhing/ rang re'i rje don
yod dpal ba'i bka' lung 'di kun ma 'ongs mngon mkhyen rang du yod// ces paN chen dngos la chos rje kun dga' rgyal mtshan pas gsan pa'i gsung sgros so//der dgun chos kyi
brngod 'thag sogs la zhag 'ga' chags pas/ ngor tshor sleb dus snang gsum gyi dag pa'i snang ba de non tsam byung zhing/ der sems bskyed sngags lam man dang/ sngar ma thob
pa'i lam 'bras kyi cha lag rnams dang/ sgrub thabs brgya rtsa rnams byung/ der rang re'i grogs rnams pas gros 'debs da res gtsang la phebs pa la dpal ldan sa skyar grwa
skor cig gnang ba legs zer byung ba la/ rang res de 'dra'i shes 'dod kyang med/ gsang phu'i las 'dzin 'di'i stabs dang/ da res chos zhu ba la rang rkang gtad pa'i g.yeng
bar 'gyur bas mi byed byas thag bcad pas/ khong chos rje rdo rje 'chang chen po'i drung du tshul phul nas/ der bka' lung

la/ spyir sa skya pa'i dge bshes su 'jog pa la gdan sa chen por bstan pa'i rnam gzhag re nges par gnang ba srol du 'dug cing/ khyed lta bu'i mkhyen rab yod pas grwa skor cig
gnang na ma 'ongs pa'i mig ltos la yang phan pas cis kyang mdzod// ces bkas bskul tshul rnam thar rje dbon ma ti ma las 'byung zhing/ 'di skabs de gnyis ka dang gzhan dag
gi snyun na mi bzhugs pa'i khyad par ba'i brjod pa dag cig rnam thar rdor rgyal mar bris pa ni/ khong gi bka' dang rjes 'brel/ sngon der grwa skor cig gi bzhed pa yod
kyang/ sngags phyogs la 'dun pas mdo'i slob gnyer tsam ma 'grub pas ma byung/ da de'i tshab tu dmigs nas khyod kyis mdzod ces/ rje rdo rje 'chang nyid kyi na bza' ngur samaRag
tshon ldan gyi dbu zhwa nas zhabs lham yan gyi gnang sbyin gnang bas der paN chen rin po ches/ bka' bzhin grwa skor bsgrub par zhu/ bla ma'i na bza' 'a res gar longs
spyod spobs zhes bzhugs sar bla re gnang ba gsan nas/ yang sngar lta bu'i ngur smrig tshon ldan gsar pa cha gcig gnang nas/ sngar de nged kyis gyon pas khyed mi bsnoms
na 'di bzhes mdzod ces bka' lung gnang zhes 'byung ngo//der bka' lung la/ grwa pa rnams pan rang du slob dpon pa'i rtsar btang na khong rang rnam pa yang dpe cha 'dra gtong
ba'i khyad 'dra yang yong bas de lugs dang/ 'di nas rang yang de ring sku mtshams kyi mu nas phyag dpe gzigs pa la nan tan mdzod// phyag dpe gang dgos dge slong pa'i lag
nas bzhes pas khyab gsung ba la/ grwa pa rnams bka' bzhin pan khyung tshang rang du rdzong zhing/ dpe cha lta mi dgos pa yod lags shing/ da res chos zhu rang la bsnyags
pa yin pas/ bka' chos gang rgyas rang gi sku drin dgos zhu ba gnang yang/ rdo rje 'chang gi bka' lung

la sa skya'i grwa skor 'di bla ma gong ma'i byin rlabs kyi zil dang byas dka' ba rang zhig yod pas/ phyag dpe gzigs pa'i sku mtshams dam pa rang mdzod/ gsung chos ma gsan pa
'dra yod na brda 'bul gsung/ der dpe ni lta dgos pa med pas dben po byung ba nas yi dam gyi lha zhig gi grangs bsnyen zhig byas zhes rnam thar rje dbon mar 'byung ngo//der
grwa skor la 'byon pa'i dus su bar nas/ rje rdo rje 'chang gi gdan sa'i las chen yon tan rgya mtsho bas gtso mdzad la/ gsang phu nas byon pa'i slob dpon pa dpon slob
'di dag nged kyis?kyi skul ma byas/ bstan pa'i rgyun la bsams nas brdzangs pa yin pas khong pa la grangs chen rnams kyi steng du yang/ khong rang gi thugs bzhed ltar gyi
mdo sngags rig gnas kyis brgyan pa'i pod grangs lnga bcu la grwa skor byas mchog pa sogs phul du gang che'i bkur sti yang dag rang dgos zhes pa'i bka' shog nan tan rang gnang
nas phebs/ der paN chen rin po che nyid dgung lo nyer brgyad kyi steng du son pa shing mo phag lo'i zla ba lnga pa'i ngo dkar tsam yin gsung zhing/ sngar ngor du grwa
pa khams pa'i dger rgan zhig gis mkhan chen g.yag pas mdzad pa'i rtags rigs zhig gi phyed phul ba'i nub mnal lam na/ pu tra yin snyam pa'i a tsa ra dungvc: or: dud?long
can zhig na re/ 'di g.yag pa'i phyag dpe phyag ris ma dngos yin/ 'di'i phyed po yang khyed la gtong ngo zer ba zhig byung ba'i mnal lam de'i ched du sang gnas mjal la dga'
ldan bla brang du phebs dgongs pa'i nub/ bla brang de'i dkon gnyer gyi rmi lam du/ mkhan chen g.yag pa yin zer ba'i dge bshes bongs ring cig byung nas nga rang gi dpe
cha lta ba la yong gsung ba'i sgang la gnyid sad/ de'i sang paN chen rin po che dpon slob rnam pas phebs pas/ dkon gnyer des mdang

gi rmi lam zhus shing/ khyed rang mkhan chen g.yag pa dngos su gda' bas phyag dpe gang dgos snoms mdzod/ ces dad pa'i mchi ma phyung ste zhabs la phyag byas/ der paN chen rin
po ches phra phu ba la/ phyag dpe po ti gcig la phyag mdzub gtad nas de long gsung ba'i dbu rang nas sngar gyi rtags rigs kyi phyed kha de 'dug pas/ dpon slob der tshogs
pa kun thugs ya mtshan du gyur cing/ der mkhan chen g.yag pa'i sku'i skye bar gdan sa'i che btsun yongs kyis dgongs nas/ zhabs tog dang gsol jabya zhu ba rang gis nyin
mtshan 'da' bar gyur to//'di skabs rnam thar rdor rgyal mar/ der grwa skor dus thug cing/ phyag dpe gzigs skabs gtan nas ma byung bas/ phra phu ba'i drung gis yang yang
bskul rjes khong yid ma ches par/ nyin gcig zhogs pas bzhengs nas phyag dpe zhal bzhes gnang ba'i gzhung ma lus pa'i gzhung skyur dbu zhabs bar gsum nas phul bas/ gang la
yang bshad pa 'phros don thags thogs med par de ring bzung ba 'dra ba re gnang bas/ khyed nged tsho'i rtsar dpe lta ba skad de rdzun thabs red/ ye nas rang byung gi thams
cad mkhyen par 'dug pas ci dga' dga' mdzod/ ces zhu zhing sems rnal du 'khod ces 'byung ngo//der bzhi thog pa bdag chen kun dga' dbang phyug legs pa'i 'byung gnas pa'i
drung du/ bka' 'brel 'jam dbyangs a ra pa tsa na dkar po lha lnga'i dbang spyod pa'i rgyud las ji ltar bshad pa'i phyag bzhes kyis brgyan pa/ lha de nyid dang rjes 'brel
dpa' bo chig grub kyi rgyud/ sa skya pa rang bzhed du bkral pa'i rgyud kyi bshad lung yang 'thems pa rang zhig gsan pas/ phyis byams chen dang lam 'bras brgyud pa'i rten

rdzogs skabs/ gnod sbyin 'khor lo'i nang bzhugs la/ drung yig chos rgyan pa dang/ chos rje brag dmar ba kun dga' tshe 'phel drung zhal ma 'cham par/ bu ston/ sa bzang ma ti/
shar ba sogs tha dad kyi yig cha mang po dang/ jo nang mkhan po byang chub seng ge bas chos rje dpal ldan bla ma'i bka' bkod kyi dpe ris sogs mang po bsags skabs/ paN chen
rin po che'i bka' stsal la/ 'di dag nged rang lo nyer brgyad dus/ sa skyar grwa skor gyi rnam gzhag byed dus/ bdag chen gzhi thog pa'i drung du phyag khrid zhus pas 'di
ltar gsung zhes thag chod gnang ba dang/ rje rdo rje 'chang gi phyag len zin bris su bkod pa dag zhus dag byas pa ltar 'dug ces de dus rten rdzongs kyi phyag g.yog bgyid
pa po/ dol bu nam stong pa bla ma bkra shis kyi ngag las drung pa ba lung pas gsan pa'i 'phros so//de dus rgyun gyi phyag srol dbyar nyi log 'phral dus sbyor gza' skar
dge ba la grwa skor gyi mdzad pa bstan pa'i mig rkyen la phan pa stsal zhing/ sa skya rang du grags pa'i phar tshad/ 'dul mngon/ sdom rigs/ mngon pa mdzod/ tshad ma mdo/
tshad ma rnam nges/ rtsa 'jug bzhigzhi gsum/ byams chos phyi ma bzhi/ spyod 'jug/ so sor thar pa'i mdo rnams kyi steng du yum rgyas 'bring bsdus gsum/ theg bsdus/ dbyig
gnyen gyi sum cu pa/ nyi shu pa/ phung po lnga'i rab byed/ sa skya pa'i thugs zhen las ngor nas ched kyis bka' stsal ba'i thub pa dgongs gsal/ mkhas pa 'jug pa'i sgo/ sgra
nyer mkho bsdus pa/ gso ba rig pa'i bstan bcos/ sdeb sbyor me tog gi chun po/ mngon brjod tshig gter/ snyan ngag mkhas pa'i kha rgyan/ legs bshad rin po che'i gter rnams
sa skya paNDi

tas mdzad pa la ched du brjod pa'i tshul du gzhung dbu zhabs tshang ma bshad pa dang/ de'i rgyab 'grel mtshon par/ sgra mdo ka lA pa/ snyan ngag me long/ sdeb sbyor rin chen
'byung gnas/ mngon brjod a ma ra ko Sha/ klu kun tu dga' ba'i zlos gar/ sman dpyad yan lag brgyad pa/ thon mi sambho Ta'i sum rtags/ samaRa ti dznyA na'i smra sgo/ rje
btsun rtse mo'i byis 'jug rnams dang/ sku'i phyag tshang dus 'khor dang sdom 'byung nas bstan tshul/ nang rig gi mtshon byed rgyud la 'jug pa'i sgo ste/ rgyud sde spyi rnam
dang/ chos la 'jug pa'i sgos mtha' brten nas tshogs su chos khri khar mtha' dpyad rgyas shing smin pa spyi 'gror stsal zhing/ slar gzhi thog nyid du sa skya'i che dgu
'ba' zhig gi nang chen gral dbus su kye rdor rgyud gsum/ sems 'grel skor gsum/ 'jam dpal mtshan brjod dang/ 'jam dpal zhal lung/ sgrub thabs mdo byas/ mdo sde rnam gzhag
rim pa/ spyod bsdus sgron me sogs kyi sngags gzhung/ de dag gi bshad tshom dang/ mthar rab tu gnas pa'i rgyud kyi bshad pa rgyas pa'i bar gnang zhing/ der dpal ldan sa skya'i
gnas dang/ gong ma lnga la mtshan spel ba'i mchod brjod gnang nas sgo gong du sbyar bas 'di lta bu'i snyan ngag su zhig gis bris zhes gleng ba na/ de'i phyi nyin/ de
skad smra ba nga yin sogs nga brgyad ma sbyar byang du bkod do//phyags phyi tshal pa rin rgyal phra phu ba sangs rgyas bzang po la sogs pa rnams kyis spyi 'gro'i grwa skor
yang dag dang/ khyad par rigs pa'i sgo nas grags pas sa stengs ma lus pa khyab par byas so//tshul 'di dag rnam thar gsum gar du mi 'byung mod kyang/ de'i dus kyi gzhung
las par gyur pa sa skya pa las chen yon tan

rgya mtsho ba dngos las/ gting skyes rab 'byams pa sde bdun dbang phyug rgyal mtshan pas gsan pa'i ngag rgyun 'phel ba las rnyed pa dag go//der 'dus pa'i mkhas rmongs nas byis
pa'i bar rang dbang ma mchis pa'i dad pa'i spu long g.yos shing/ rgyang ring po nas kyang sku'i rgyal mtshan mthong ba'i mod la phyag 'tshal ba dang/ ngag nas ched du
brjod pa'i nga ros skyabs su mchi/ zhes thal mo sbyor bar byed pa'i mos dge'i sa bon rgya cher bskrun nas/ slar e waM chos ldan bla ma'i bzhugs gnas ngor dgon gsar du phebs
shing/ de rjes rje btsun rdo rje 'chang chen po dges pa mchog tu 'khrungs te bzhugs gdan gyi bkur sti sogs kyang blo 'das kyi dbu 'don stsal bas/ phyis ngor tshor rgyal
tshab kun dbang pa'i dus phebs skabs kan tsa'i stengs su phebs shing/ rje bla mas stsal ba'i gdan khur yin no gsung/ sngar gyi bzhugs gdan mtho la spus gtsang ba'i bkur
sti ma nyams par mdzad pa'i tshul/ ngor zur 'chang ba slob dpon bsod nams sangs rgyas pa'i dbon po'i kha sgo nas thos so//der rje rdo rje 'chang chen gyis grwa skor gyi
legs ja'i stengs su/ sngon sa skya paNDi ta la kha che paN chen gyis gnang ba yin gsung ba'i ston pa'i rgya sku li ma/ 'gro mgon 'phags pa rin po che'i snam sbyar re nyid
kyi sku la rgyun bzhes lo nyi shu rtsa lnga gnang/ de'i ring gi rab gnas dbang bskur bsnyen rdzogs sogs kyi byin rlabs can/ hor gos lu haM sku dreg dang bcas pa tshul khrims
kyi dris phyogs bcur khyab pa de dang/ dbus gong ma grags pa 'byung gnas pas phul ba'i gsol lhung rnams stsal zhing/ 'di dag byams pa'i nang bzhugs nyid la yod nges
dkar chag gis mtshon par nus la/ gzhan rje nyid lta zhog phyag g.yog gi grwa skor gnang ba'i tshal pa rin rgyal

phra phu sangs rgyas bzang po ba sogs la'ang/ gos lu haM srab mo'i chos gos sogs gnang sbyin yang dag gi bka' drin mdzad/ phyis de dus bzhugs gral la bdag chen chu mig pa'i
drung dang/ shar pa bdag chen ye shes dbang phyug par grags pa'i sku na gzhon nu rdo rje 'chang chen pos bkur sti sa skya bdag chen pa las kyang che che tsam gnang ba zhig
gral gyi dbu la bzhugs 'dug cing/ phyis rdo rje 'chang zhing brjes nas lo skor gcig song ba'i phyi lo/ rang res rje don yod dpal ba mjal ba la rkang gtad yongs dus/ chu
mig tshor chos zhu ba la yun ring bsdad skabs/ bdag chen rin po ches sbon gyi de'i skyor zlos gnang/ nged kyis rje rdo rje 'chang chen po'i zhabs drung du mi lo gsum cu
so bgrangs gcig 'bral med bsten kyang/ khyed la dges dges de lta bu dang/ khyed rnams la yang de dus gnang ba'i gnang sbyin dpe bral de 'dra su la yang gnang ba mi dran
pa lags shes thugs ha las las mdzad nas gsung zhes/ rdo ring rin po che dngos las thos so//der rje rdo rje 'chang gis bde mchog/ rnal 'byor ma'i skor gyi dbang byin rlabs/
chos skyong sogs dbang khang du chig brgyud du gnang nas/ 'di dag la thugs dam gyi snying po mdzos cig ces dang/ sa skya paNDi tas bsgyur ba'i rdo rje snying po rgyan/
gsang ba nor bu sogs rgyud gsum dang/ lhag par gsang 'dus rim lnga'i khrid dang/ kha che paN chen dang sa paN gnyis kyis lo paN gnang ba'i/ slob dpon sgra gcan 'dzin dpal
bshes gnyen kyis mdzad pa'i gsang 'dus kyi dkyil chog ras bris la brten pa zung 'jug gsal bar grags pa de'i lung yang stsal nas/ gsang 'dus 'di la rang gzhan shan 'byed
pa'i bshad pa dang/ yi ge yang dag rtsom zhes kyang bka' bsgo ba thugs

la bzhag/ phyis gser mdog can thebs rjes/ gsang 'dus rnam bshad rnam par thar pa'i sgo brgya pa'i thugs rtsom dang/ par yang bsgrubs pas/ ngor gyi rdo rje 'chang gi gzims mal
sku 'dra'i drung du 'bul mi gnang/ de dus ngor gdan sar chos rje 'dren mchog bzhugs pa'i dus yin pas/ dpe'i phyi 'dril kha thags dkar po dri ma med pa zhig la phyag rtags
'byar ba de'i rgya yang ma nyams par chos rje rin po che nyid kyi phyag gis rje rdo rje 'chang chen po'i sku 'dra'i phyag chos 'chad gnang ba'i bar du phul nas/ bdag
lo bcu gsum pa la ngor du phyin dus kyang mig gis rig cing/ chos rje lha mchog pa'i sku ring la yang de kar yod kyang/ ding sang ni dgag sgrub byed pa'i dpe lta la song zer
gar yang ma dmigs lags so//de rjes rdo rje 'chang gi bka' lung la/ chos bdag po'i dper 'dug cing/ rang re'i mig gis mi chod par 'dug pas/ bdag po chu mig pa'i drung du
sa skya bka' 'bum gyi lung zhu dang/ chos skyong gi skor rnams zhus mdzod/ rang res dngos kyi bkri thabs bgyid gsung nas/ de'i lo'i dbyar smad chu mig tu sa skya pa chen
po'i bka' 'bum dang/ chos skyong lcam dral gyi rjes gnang sgrub skor rdzogs par byung rjes ston chag la yang ngor du phyin/ bsnyen rdzogs pa mang po'i las slob dgyis gsung
ba bzhin bsgrubs/ bka' chos slar yang rtsa dbu ma'i khrid cig byung zhing/ gzhan yang lam zab phyi nang dang byas pa'i 'dod chos 'ga' re thob/ der zhabs la phyag bgyis/
rang re mtshan nyid pa skam po mig tu sgog skya bcug na min pa mchi ma mi 'chor rigs yin kyang/ bla ma de'i mkhas btsun bzang gsum gyi yon tan khyad par can la dang ba'i
dad pa snying khong nas skyes pa'i mthus mig chu 'dzag pa'i rgyun mi chod bzhin du 'ongs zhes paN chen dngos las rje btsun

kun dga' mchog grub kyis gsan pa'i gsung sgros so//der zha lu'i rten mjal la bsnyags nas lcags brgyud yongs/ de dus zha lu mkhan por gtsang ston chos grub dpal bzang par grags
pa de tsho bzhugs kyi 'dug kyang/ rang re bla mas dregs pa'i mjal mjal kyang ma byas zha lu ri phug na sgra pa chen po gnas brtan legs rgyal ba tsho bzhugs 'dug pas rang
re la gzhi len gzab rgyas stsal/ sngar sa skyar brtsams pa'i dpal ldan sa skya'i gnas dang gang zag la sgra las drangs pa'i bstod pa ngag gi dbang po'i dga' ston de phyag
tu byung 'dug pas thugs la byang bar bzhugs 'dug/ de la 'di'i nang na gau sgra don dgu la 'dugvc: or: 'jug?pa'i ba lang la glang chen dkar pos bteg pa'i khri steng du
zer ba 'di la glang po'i skad dod hasti yin dus/ gau ba lang la 'grig/ don du yang 'jam dbyangs kyi rigs rnams seng khri 'ba' zhig rang bshad pas/ glang por mi yong bas
nged la the tshom bag tsam byung/ gzhan 'di 'dra sus shes gsung/ der de ma thag sngar dpyad pa ma zhugs na'ang/ rig gnas la sbyangs pa'i mthar byon pa'i bka' lung ji lta
bar 'dug pas/ ba mchog dkar mos brgyan pa'i mtsho dbus su// zhes sbyar na ci mchis zhus pa'i mod la/ khong shin tu sku bgres pa'i dbang las phyag 'dar bar 'dug pa de 'dar
si li li thugs kar sbyor ba mdzad nas/ 'o ngo mtshar chi nged kyis ni kha rtsang nga 'di rtogs man bsam mno khor mor btang kyang ma dran lags so// khyed kyi mtshan la paNDi
ta blo gros mi zad pa zhu ba yin no// nged rgan po'ang tshe'i dus byas nas khyed lha bu'i lus shig thob pa'i yid smon ci nas bgyid/ ba lang gi dngos ming gau ba yin
zhing/ ba mchog 'dod 'jo'i bar bsgrags pa

la zhu/ mtsho dbus byas pas tshig 'di rang gis/ 'dab brgya'i lte bar 'od stong gis 'bar li khri'i lus can dhIH yig ni/ sogs kyi tshig gi 'dren dang lus 'brel bar snang gsung
zhes/ bdag gi bla ma mkhas pa'i mkhas pa paN chen dpal ldan tshul khrims pas paN chen dngos la gsan tshul ji lta bar thos pa dang/ zha lu lo chen pas khong gi dbon po lo
tsa ba padma dkar po la gsungs pa bdag la bshad pa gnyis zhus dag par snang ngo//de nas mar lam ja bzang na kun mkhyen don yod dpal dben pa brten bzhugs pa gnang/ grwa
pa dag ni ston gyi bsod snyoms la song nas mi 'dug/ der nged rnams la dges pa'i bka' lung dpag med byon zhing/ lhag par rang re la da khyed sa paN las mkhas smras na ni/
mi 'di rnams kyis rgan po blo ma tshad khong rang gi slob ma'i che brjod byas zer 'ong/ min na ni khyed kyis da lo sa skyar bshad pa de dag sa skya paN chen gyis gsung ma
myong ang// zhes thugs mtshar mtshar mang po'i gzengs bstod dang/ khyed ngas lo bcu gcig 'gro ba zhig nas bskyangs pa yin/ da a pho rgan po'i gdan sa 'di la phyi thag bsrings
nas 'byon los dgos sogs gnad la phab pa'i bka' stsal yang mang du gnang/ rang res sngar mtshan nyid kyi bka' chos zab rgyas las/ sngags dang rjes 'brel gang yang zhu
ma myong bas/ da res dbang bka' byin rlabs dgongs pas dpyad pa zhus pas/ 'o na 'an bu rang gi pha sngags pa rdo rje 'dzin pa chen po rdo rje kun grub de nged rang btsas
phral la lha mchog 'dir mthong ba lags shing/ pha chos kyang lags pas 'di bgyi gsung rta mgrin lcags ral can byang sems zla ba rgyal mtshan nas brgyud pa 'di'i rjes gnang
sgrub skor dges pa'i ngang nas stsal zhing/ der tshal pa

rin rgyal ba la pho ba na ba'i nad ro zhig 'dug pa la phan byed/ sangs rgyas mkha' 'gro ma dkar mo'i byin rlabs dang/ rdo za ba'i man ngag zhu yin 'dug pa yang lhan du zhus/
der lam la zhugs nas yongs pas stag gru khar glang thang nas spyan snga sku gzhon pa blo gros pa'i drung mus su spyan snga kun rdor ba 'byon pa'i snyan zhus dang/ de lo
ngor tshor dgun chos kyi lam 'bras gsan pa la byang lam la byas stag pa ru ba brgyud phebs pa dang mjal/ gnas tshul rnams phul bas mnyes mnyes dpa' spo'i dges dges mtha'
med gnang zhing/ nged rnams la yang rong chung gi lam g.yang sa can de 'dra la 'byon du ga la rung bas/ nged skyel mi'i 'brog pha ba de rnams la bcol dam byed pas byang
lam la byon gsung nas bka' bzhin phyin/ skal dang nam zla bzang ba rang gi dus yin pas skyid par dgon gsar du sleb/ de na rdo rje 'chang gi dngos slob ru pavc: or: pha?bka'
bzhi par grags pa de bzhugs 'dug pa dang mjal dus 'khor gyi dka' 'phrang ma bde ba 'dra'i dri ba phul bas yid ches pa'i lan 'debs stsal/ phyis dus 'khor zhu ba la yod
pa'i snyan gsan btab nas glang thang du yongs/ spyan snga rin po che kun dga' rdo rje'i drung dang mjal/ yar phyogs kyi skad cha phul bas khong pa yang thugs bskul ba ltar
song nas de lo ka de 'phral ngor la chibs kha bsgyur/ dgun bzhugs dang dus mchod kyi lam 'bras gsan rjes sku mched gnyis ka mus su chos zhu ba la thegs skad do//'phags
yul paN chen gsung gi nges gsang ni//legs sbyar skad las 'chi med bdud rtsi blangs//zhabs bsten dregs ldan lo tsas ma myong ba'i//ngo mtshar gdams pa'i khu bcud khyod kyis
bzhes//rig 'dzin

grub brnyes spyan sngar grub thob gsung//mtha' yas gting mtha' bral ba'i zab che'i chos//khrid tshul du ma'i zab khrid dpag med kyis//nges gnas gsal ba'i rtogs pas phyug par
mdzad//rigs mtho mkhyen brtse'i spyan mnga' mched kyis gsung//rnar snyan rnga sgras legs par bskul byas nas//rdo rje 'chang dbang mi yi tshul 'dzin pa//kun dga'i mtshan
mchog bzang po'i zhabs pad bsten//gsang chen gdams pa'i chos rgyun ting 'dzin gang//gang yang sa bcu'i sras la rgyal bas bzhin//bzhin bzang dad ldan 'dus pa'i chos grwar
yang//yang dag thugs kyi bzhed mtsho rgya cher gang//mkhas par sgrog pa'i rgyu mtshan legs byas gtam//tha gru yangs pa'i pha mthar rjes 'gro ba//sngon med yongs rdzogs bstan
pa'i grangs nges tshig//gzhung lugs rab 'byams tshangs pa'i dbyangs kyis bsnyad//de'i tshe lha bcas 'jig rten ma lus pas//mthun par rjes su bsngags pa'i bstod tshig
dag//yi ger 'phos nas sa la rab brtan gyi//glang chen khur du longs pa'i chos phung spel//ces paNDi ta chen po shAkya mchog ldan dri med legs pa'i blo gros kyi rnam par thar
pa zhib mo rnam par 'byed pa las/ gdan sa chen por gzhung lugs rab 'byams kyi ngag rjes su sgrogs pa'i skabs las bsgrags pa'i rab tu byed pa bcu gcig pa'o//Chapter 12:
dbang bskur rab 'byams rjes su nod pa'i skabsder paN chen rin po che nyid dgung lo nyer dgur phebs pa me pho byi ba'i dpyid sos la yar rgyab phyogs su phebs nas/ grwa byams
pa gling du chos rje yar dbon pa bsod nams rnam rgyal ba'i drung du sems tsam lugs kyi sems bskyed dang/ phyangvc: or: byang?sa'i tshul khrims le'u'i lung gsan dus/
de na nA lendra'i gzims

khang 'og pa'i grwa tshang yang yod pas khong tshos 'jig rten mthun 'jug tu gdags gzhi byas shing/ der rnam snang mngon byang gi dbang rdul tshon ma zhig kyang gsan/ 'di'i
skabs chu dbang gi dus badzra a bhi Shinytsa zhes gsung ba'i dus/ bum chu ma lus pa lud nas paN chen rin po che'i dbu'i gtsug nas gzung sgyu lus thams cad yongs su gang ba
der dbang gral la yod pa'i rgya ston lcags ri sogs yongs kyi gzigs lam du phebs shing/ paN chen nyid kyi bka' las kyang/ rang re de dus mtshan nyid pa'i brkam chags ma
sangs pas bum chus chos gos srab chen ngur smrig cig yod pa de bangs pa'i blo g.ya' byung yang/ chu'i rang mtshan chu rdul tsam yang mi snang bas mtshar ba byung zhes gsung
ngo//der gsang phu'i dbyarg.yar chos grol rjes chos dbar tshal gyi chos 'khor gling na bzhugs dus/ gtsang nas rje don yod dpal gyi phyag dam phebs pa'i nang na zla ba
bzhi pa'i nyer lnga la rdo rje 'chang dag pa'i zhing du phebs tshul gnang ba gzigs ma thag dad pa'i spyan yangs po'i nam mkhar mos gyus kyi chu 'dzin stug po 'khrigs nas/
byin rlabs bdud rtsi'i drag char 'bebs bzhin du thos mchod la/ tha na zhal bu tshun yang sbyin gtong gnang zhing/rgyal ba gnyis pa chos kyi rje//rje nyid ngo mtshar 'og
min du//du ma'i mgon du gshegs gyur tshe//tshe 'di don med byas snyam mod//sogs kyi gdung dbyangs gnang ba'i zhu yig ngor dgon par rgyal tshab kun dga' dbang phyug pa'i spyan
sngar 'bul ba yang mdzad do//de mtshams spyang lung rin po che'i drung du phebs pas yar lung nas lhun sde rab 'byams pa dpon slob rnams spyang lung du khrid zhu ba la
phebs pa dang dus 'dzom zhing/ khong

dpon slob rnam pas tshogs 'khor rgya cher bshams/ gsol ba btab nas nai gu'i khrid pagyag chen ga'u ma sogs shangs pa'i gser chos bzhi'i khrid ma lus pa dbang dang rje 'brel
ye shes mgon po phyag drug pa dkar dmar mthing kha sogs shangs chos yongs su rdzogs par thob/ de dus da lta'i grub thob dbus smyon pa 'di lhun sde pa'i mdzo rdzi la 'dug
cing/ de lo spyang lung rin po che dgung lo gya lnga pa'i stengs yin pas/ de bar gyi rnam thar de yang chen po dpal rgya ma pas bskul nas dus de kar sbyar ba yin sogs drin
can spyang lung rin po che las thos so//de mtshams paN chen rin po che dgung lo sum cur phebs vc: 1457pa me mo glang gi lo'i dbyar chos grol rjes glang thang tshor phebs
dus/ spyan snga sku mched drung gis bka' stsal la sngar glang ri thang 'di bka' gdams pa'i grwa sa grags thob yin 'dug cing/ phyis sngags la 'gyur phyin sa skya pa'i lugs
gtso che bar dar 'dug pa la/ spyan snga gong ma rnam pa theg chen chos rje pa'i phyag len nyid skyong ba gnang/ de'i rgyun ltar na ding sang theg chen chos rgyal ba'i
dngos slob la chos sdings rin po che las lhag pa'i mkhas grub mi rnyed cing/ rang re dang rta chags rkyang 'gug gi sa na bzhugs pa 'di yin kyang/ sngon rje rong ston chen
po'i bka' lung la/ nged kyiskyi sa skyar theg chen pa'i drung du lam 'bras zhu ba la phyin dus/ sa skya'i shAka bzang bla brang nas bzad pa kun dga' bzang po ba bzhugs
'dug pa'i rtsar ja mgron la phyin/ sngags chos kyi gleng slong byung bas bla ma'i drung du nyan chos zhus pa las lhag pa'i blo bskyed sha stag byung/ ding sang sngags kyi
tshul la rdo rje 'chang mngon sum du bzhugs snang bas 'dir sngags slob zer mi kun kyang ngor tshor brdzangs shing/ lha 'bri ston pa shes

rab 'od zer ba ni sngags la yang bka' rab 'byams su smra ba zhig byung snang ngo// khyed rang rnam pa'ang sngags slob na der snyogs zhes pa'i bka' lung la tshad ma byas snga
rting du ngor tshor phyin sa skya pa'i yab chos rgyud gsum man ngag dang bcas pa'i dbang bka' mthil phyin thob na'ang dbang rab 'byams dang rgyud 'bum gyi lung sogs kyi
bzhed che bar yod pas/ chos rje rdo rje 'chang la rgyu mtshan phul dus/ slob dpon shes rab rgya mtsho ba rang drag gsung zur slob la brten skabs/ mnga' ris glo bo'i rnam
rgyal chos sde'i chos dpon la spyan drangs/ de rjes mus tshor brtags kyang/ rje mus pa thugs nang rang la gzhol bas 'chad nyan sogs 'khobs chung zhing/ mus phyogs lung lag
dog pas 'phral chas sogs kyi mthun rkyen 'grig pa la'ang dka' tshegs lhag par che ba snang bas/ khong de yab sras gnyis ka'i zhal slob du 'dug pa dang/ kha rtsang nas
grub mtha'i dgag sgrub sogs kyi rtsa ba la brten/ gong dka' ba'i chos mdzad pa sogs kyis kyang sdang smras cher byed cing yod snang ba'i dbu 'don du yang snang bas/ slob
dpon gung ru ba sher bzang pa shel grong nas bos/ sngar ma thob pa'i dbang rnams zhus na bsam pa ci legs kyi bka' gros gnang dus/ paN chen rin po ches/ gung ru bar da res
tsam gyi bla ma'i 'os ci yin/ gong dkar tshor yang grub mtha' la brten mthun rgyu mi 'dug/ 'phral khams pa'i gyong btsongs pas yon mchod sna chang la song bar snang zhing/
phug savc: or: phugs?chos rje rdo rje 'chang chen po'i phrin las la yang gnod nges su snang lags/ da 'di ltar gsan pa rgya che rang zhig gi dgongs bzhed yod na/ rje rdo
rje 'chang chen po'ipa'i ngor dgon pa 'degs dus kyi grwa rnying/ ru pa ka bzhi pa zhu ba'i sku btsan zhing mdo sngags kyi gsan

sbyong mthar phyin rang zhig da lta ru dgon sar rang na bzhugs snang bas rang res kyang mar lam mjal/ sngags spyi dang/ khyad par dus kyi 'khor lo la dus ding sang 'gran zla
kun bral du 'dug pas de kun kyang spyan drangs na 'os zhus pas/ der spyan snga sku mched drung gi gsung gis de 'dra sngar ma nges/ 'o na di ring nyi ma me bzhi'i khri la
bzhugs pa'i 'grub sbyor bzang po yang yod pas da lta rang zhu yig bris nas rdzong gsung/ de'i nyin rang dge rgan seng ge rgyal mtshan gyis gtsos pa'i chibs sga la sogs
yang dag dang bcas rdzong ba gnang/ der nged rang gis rag ma la khar chibs bsu la phyin pas mjal dus/ nged ni nangna ning khyed dang mjal ba de phyin ni khyed rang sems pa
zhig byung gsung zhing/ der spyan snga sku mched drung gis gtso mdzad nged dang bcas pa'i dbang cha gcig la/ chos rje bla ma dam pa bsod nams rgyal mtshan pa'i mngon dkyil
steng nas dus 'khor gyi dbang ngor dgon sar btab lo rang rje rdo rje 'chang gis gnang ba'i phyag len ji ltar dbang gi sgo 'byed thog mar stsal//'di skabs rje rdo rje
'chang gi gsung sgros/ sngon 'jam dbyangs grags pas byang shambha lar drang srong bye ba phrag phyed dang bzhi chos rgyal zla ba bzang pos bzhengs pa'i blos bslangs drung
du dbang bskur sgrub byed du bzhag/ ding sang dus 'khor ba kun/ dbang gi brten bya'i dkyil 'khor blos blangs dang/ dbang mi grangs med byed pa zhig 'dug kyang/ sa skya paNDi
tas/'phags pa rnams kyi gang zag rab//sprul pa yi ni dkyil 'khor du//dbang bskur mdzad ces gsung pa ni//sngon gyi cho ga 'phags pa'i yin//zhes gsungs pa ltar sngon chog
yan nges pas/ 'die rgyud 'grel nyid las/ dbang bskur ba bdun po 'di dag ni rdul tshon gyi dkyil 'khor du bcug nas sbyin/ zhes gsungs pas grub bo sogs kyi gsung

sgros phyag bzhes gcig pus spyan snga rin po che sku mched thugs tshim nas/ rang re la yang gros ston de legs shes dges pa yang dag thugs la btags/ der tshogs pa spyi la bu
lugs kyi dus 'khor rgyas pa'i dbang bskur gnang zhing/ slar drag bsdus la rdo rje slob dpon bdag po'i dbang bskur yang stsal rjes/ bsdus rgyud shong 'gyur bu ston dang/
jo nang phyogs las pa'i mtshan bu gnyis sbyar stengs nas bshad pa mthil phyin gnang ba'i skyor mgo rang res byas shing/ ri rab kyi 'chags bkod/ gau la 'khor tshul sogs dpe
ris kyis gtan la phab/ rje dus zhabs pa rang gi phyag dpe dngos nged la gnang ba 'di yin/ zhes phyis gser mdog can tshor dus 'khor gsung dus kyang ston pa gnang zhes grags
so//der sems 'grel phyi ma dbang mdor bstan sogs phran bu du ma dang/ shangs pa kun mkhyen las gsan pa'i dus 'khor las bshad pa'i 'khor lo sgyur ba drug/ sdom pa che
chung/ 'jam dpal sgyu dra rigs gsum rnams kyi dbang bka' yang bshad bka' dang mu sbrel du stsal zhing/ yang mkha' 'gro rgya mtsho sa bzang 'phags pa'i yig cha'i steng dang/
sangs rgyas mnyam sbyor bag ston pa'i yi ge dang/ gsang 'dus gnyis med rnam rgyal lo tsa ba mchog ldan pa'i yi ge'i stengs nas dkyil 'khor rdul tshon ma mdzad/ dbang cha
re re gnang/ der rang res sngar rang lo nyer bzhi pa'i stengs du chos sdings rin po che'i spyan sngar bsdus rgyud gzung skabs ris kyang rje'i zhal nas dang/ sa ris khrid
phyogs mdzub khrid gzims dpon gzhon nu seng ge phyis zho lung mtsho kha'i gdan sa byas pa de kun gyis byas khong du chud pas/ dus der rje dus zhabs pas gsungs tsam la
blo yul du tshud na'ang/ gzhan de dus gsan mi rnams sngar dus 'khor la sbyangs pa cher ma gnang bas/ dka' tshegs

che ba rang 'dug pas/ dgun de yang dus 'khor rang gi sa ris sogs skyor ba mdzad nas gzhi slob gnang/ rang res ni gsang phu'i dgun chos kyi 'phral de la yongs shing dgun chos
grol 'phral grwa tshang pa'i 'phral gi dpe cha'i grogs dan la phra phu ba bzhag/ rang res chos zhu ba la glang thang du bsnyags pas/ der rje spyan snga rnam pa'i dus 'khor
gyi thugs bzhed rdzogs mtshams dpon slob so so nas sku ngal brten pa'i sku mtshams sang 'grol gnangs 'grol la slebs/ de mtshams thog mar gsang 'dus mi bskyod pa'i dbang
bka' rnying ma kha'u ba rdo rje bdud 'joms kyi yig cha'i steng nas/ gsang 'dus lus dkyil po dong vc: or: bo dong?dge slong pa nam mkha' dpal ba'i yig stengs/ 'jam rdor
stod lugs bu'i mngon dkyil 'jam dpal yid 'phrog dang/ de stengs nas 'don pa bsgyur ba'i jo bo rje'i lugs kyi gsang 'dus spyan ras gzigs dang/ 'jigs byed zhe dgu ma chos
rgyal 'phags pa'i mngon rtogs dang/ gdung brgyud rin rgyal ba'i dkyil chog stengs nas dang/ gshed dmar bcu gsum ma 'phags pa'i mngon rtogs dang dkyil chog rje rdo rje 'chang
gi gshed dmar lha lnga'i nang nas 'dor len mdzad pa/ tshe dpag med grub rgyal ma lha mangs gan pa'i yig stengs nas dang/ phyag rdor 'khor chen dmar gyi mngon dkyil dang/
phyag rdor gtum chung khyung nyer gcig ma shangs pa dar tshul gyi mngon dkyil dang/ ku ru ku lle lha lnga ma dang/ spyan ras gzigs lha mangs mkhan chen grags tshul ba'i
yi ge dang/ rnam 'joms ma Ni badzra lha bcu dgu ma rnam 'joms bir lugs kyi dbang gan pa rin rgyal dang/ bde mchog mai tri bcu gsum ma grub thob gling gi yi ge nas dang/
sangs rgyas thod pa lha nyer lnga ma gdung brgyud rin chen rgyal mtshan pa'i mngon dkyil dang/ yi ge de stengs nas 'dor len byas pa'i sangs

rgyas thod pa lha dgu ma'i dbang/ ma hA mA ya lha lnga 'phags pa rin po che'i mngon dkyil steng nas dang/ rdo rje gdan bzhi lha mangs sa bzangs pa'i yi ge'i steng dang/ bde
mchog sdom 'byung mngon dkyil du ston pa'i yi ge dang/ bde mchog sbyangs pa'i yon tan lha bcu gsum ma mar ngo'i yi ge dang/ sde mchog dril bu lha lnga lo tsa ba rin chen
rnam rgyal ba'i yi ge dang/ bde mchog nag po pa 'phags pa'i mngon dkyil steng nas dang/ kye rdo rje mtshon cha can rdo rje 'chang gi mngon rtogs steng nas dang/ bdag med
lha mo nyer gsum ma gung pa bkra shis bzang po'i yi ge'i steng nas dang/ gzhan yang kyai rdor bka' babs bzhi bdag med lha mo bco lnga/ sgrol ma bla med bcu bdun ma/ sgrol
ma'i nang lus dkyil/ rnam dag gtsug nor nas bshad pa'i sgrol ma nyer gcig gi dbang mi g.yo bla med lha dgu ma lo tsa ba grags rgyal gyi yig stengs nas dang/ gur sgrol lha
bcu ma bde ba can pa ye shes mgon gyi yi ge'i steng dang/ mchog gi sgrol ma dmar mo'i dbang blo chen sangs rgyas sras kyi yi ge'i steng dang/ gzhan yang rngog pa'i dkyil
'khor bdun du grags pa kye rdor yab bka' yum bka' gnyis/ rdo rje gur/ gdan bzhi yab bka' yum bka' gnyis/ mahA mA ya/ 'jam dpal gsang ldan te dkyil 'khor bdun gyi dbang
dang/ spyan ras gzigs padma dra ba bu ston gyi yi ge'i steng nas dang/ phag mo gzhung drug tu grags pa zhal gnyis ma che chung/ dbu bcad ma che chung/ don grub ma che chung
rnams kyi byin rlabs gsan zhing/ dbang 'di yig cha 'di'i steng nas gsan tshul/ de dus glang thang spyan snga sku mched gnyis kyi dbang debvc: or: de ba?gnang ba'i yi
ge dngos mig gis mthong ba'i 'khrul med las yin zhing/

dbus gong ma dag gis bla ma rnams la dbang gsan dus 'di ltar mdzad pa byung ba'i spyan ltos ltar yin par mngon no//de ltar dbang rab 'byams kyi gsan pa grub rjes/ ston chag
la chos sdings su phebs/ sa pho stag lo vc: 1458dgung lo so gcig bzhes pa'i dus der spyang lung rin po che pa la/ rtsa rgyud brtag gnyis shar rab 'byams pas zhus nas gsan
zhing/ dag ljon skor gsum la skyor chos byas shes/ spyang lung dgon pa na gtam du bzhag snang ngo//'di'i phyi lo sa mo yos lo vc: 1459so gnyis kyi steng du glang thang
du/ dus zhabs pa chen po rin chen bkra shis pa'i spyan sngar rdo rje slob dpon gyi las ma lus pa gcig tu sdoms pa'i dbang bskur rdo rje 'phreng ba dang/ kRa ya sa munytsa
rjes 'brel gyi dbang bskur bzhi bcu zhe lnga lung gis brgyan pa yang gsan/ der glang thang spyan snga mched kyis rje dus zhabs pa la 'bul ba blos dpag par mi dpogs pa'i
rnyed pa'i yon yang dag pa phul te/ slar ru'i dgon pa'i bar du phyags byi 'thems par gnang ba yin skad do//dbang lung gdams pa'i chu bo stong phrag brgya//khyod blo'i ma
dros thugs mtshor legs babs mod//khengs pa'i rlabs kyis mi bskyod rab zhi'i glong//gting mtha' med pa'i chos kyi rgya mtsho nyid//gsang bdag phyag na badzra 'dzin pa'i rje//rdo
rje slob dpon mchog des dges pa'i 'dzum//yar ngo'i zla ltar snang ba'i ngang nyid las//mi zad dbang gi char rgyun bsil bar phab//kun rtog sprin tshogs phyogs bcur
'thor ba yi//stong gsal nam mkha'i rang bzhin g.ya' dag pa//rang rig ye shes 'bar ba'i 'ja' 'od kyi//ya mtshan dbang gi ye shes e ma ho//yongs grub gdod ma'i lha khyod bcos
min kyang//gzhan dbang cho ga'i

lhan skyes brda sprod pa//kun brtags bum chu'i khrus kyi zol sbyor can//mtshan nyid gsum gyi tshul du dbang chog bzhes//'dus byas dkyil 'khor brtags pa'i rnyog ma ni//nam yang
chos spyan dag pas gzigs min la//der 'dus yongs kyis ma mthong chos nyid kyi//'od gsal tshon ris bkra ba khyod kyis gzigs//bzo sbyar las snang sgyu ma'i cod pan des//rigs
lnga'i dbu rgyan bcings rlom mig 'phrul mkhan//ltar snang byis pa'i dbang mi'i yid 'dren pa'i//khrom tshogs 'dus pa'i dbus der khyod kyang bzhugs//sgyu ma mkhan po sgyu
ma'i 'char sgo la//bcings grol mtshan ma med par gsan pa ltar//tha snyad dbang gis rdzas kyi rol rtsed kyang//byis pa'i mig khrid rgan pos rtse ltar dgongs//zhes paNDi
ta chen po shAkya mchog ldan dri med legs pa'i blo gros kyi rnam par thar pa zhib mo rnam par 'byed pa las/ dbang bskur rab 'byams rjes su nod pa'i skabs las bsgrags pa'i
rab tu byed pa bcu gnyis pa'o// //Chapter 13: ngo mtshar gyi dum bu 'ga' zhigder gsang phu'i dbyar dgun gyi dus chos la bya dus btab pa ltar g.yo ba med ngos lcags pho
'brug vc: 1460/ lcags mo sbrul vc: 1461/ chu pho rta vc: 1462/ chu mo luglugs vc: 1463/ shing pho spre'u vc: 1464ste de nyid kyi dgung lo so bdun du son pa'i bar gyi lo
lnga po 'di dag la chos dbar 'phrad po dga' ldan gling/ yang dben nyi ma phug/ shel grong skyor mo lung/ tshal chos 'khor gling/ rgya ma glang ri thang/ nA lendra/ rgyal
lha khang/ grosvc: or: gro sa?/ cha ri/ chos 'khor rtse rnams su/ 'phrang po seng ge sgang pa/ tshal khung/ glang bu grong/ shel grong/ ya chos pa/ rgya ma khar rtse'i zhal
ngo tha dad dang/ byang sems mngon dga' ma/ grog mkhar ba/ mdun grod pa/ glang thang chos

sdings gzims khang sogs sbyin bdag so so'i spyan gang drangs par khor mor phebs shing/ 'chad nyan la nyin gcig kyang res 'jog med pa'i chos sbyin yang dag stsol zhing/ glang
thang du chos dbar phebs res spyan snga kun rdor ba'i gsung gis drung nas gnas sgo ba'i 'chad nyan 'di stabs/ rje dus zhabs pa la khyed chos dbar la thegs ring rgyud 'bum
gyi lung sogs dang/ bya spyod kyi dkyil 'khor phra mo 'di rnams kyi dbang zhus shing/ dkyil 'khor che ba rnams ni rang re lhan cig tu gcig kyang ma chad par gsan pa de
yin// gzhan 'di rnams kyang khyed la 'phrod par gyis shes rje bla ma dus zhabs chen po'i bka' lung nan can yod pas 'bul dgos gsungs nas/ rgyud 'bum po ti bcu bdun gyi lung/
sgrub thabs rgya mtsho/ tshe dpag med lha dgu/ mi 'khrugs pa lha dgu/ a ra pa tsan lha lnga/ gza' yum/ rma bya chen mo/ rigs gsum spyi'i dbang dang bdun/ nag po gzhung
drug gi lung rnams spyan snga nyid kyi thugs kyis ched gnyer lta bu mdzad nas bka' drin du mdzad/shing mo bya lo vc: 1465dbyar chos grol rjes sne'u rdzong du grwa tshang
pa'i zhu don 'ga' la zhabs gtang phebs pas/ sa dge'i kun slong stabs zhu sgo lhag par lci ba'i ngang nas gnas tshang du sgugs sdod la bzhugs yod dus/ rgya gar gyi paNDi
ta lo kotta ra sne pas spyan 'dren zhus nas sne'u rdzong na bzhugs pa'i dus yin pas paNDi ta la stag lung nas/ stag lung ngag dbang grags pas rgya gar gyi yi ger zhu yig
bkod nas phul bas/ paNDi tas lhogs kyang de bod skad du bsgyur ma mkhyen par/ sne pa la 'di sgyur mi tshol/ nged stag lung la lan bskur dgos gsungs nas/ sne'u bas 'bras
ser/ dge ldan/ dga' skyor/

zul bu sogs sde dgon yor yi ge bskur nas/ shes mi e yod bang chen rim par brdzangs pas/ yi ge phyed mi gcig kyang ma byung nas/ der blo gsal ba 'dras snye thang chos rdzong
tshor?chor paN chen blo brtan pa yab sras bzhugs dus sgra dar bas da lta yang shes mi e srid/ gzhan dbus gzhung thal ba 'di na med/ grwa phyogs su mi gnang dges e yin zhu
mi byung bas/ der snye thang phyogs bang chen brdzangs pas da lta 'di phyogs na paN chen yab sras de rnams gshegs rjes rig gnas kyi 'chad nyan stongs nas med/ sngar 'dir
byon pa'i gnas sgo'i slob dpon chos legs par dgongs pa ni ding sang grwa tshang gi zhu don la gzhis ka de rang na bzhugs yod pa khong gis rgyu mtshan 'bul thub nges yin
zhu ba byung bas/ der tshod bgam pa'i phyir paNDi tas bkra shis kyi tshigs bcad gcig mdzad nas/ 'di di ring 'dir dgos pa byung bas khyed kyis bsgyur e thub gsung/ glang
phu nang pa'i ngo mkhyen gcig paN chen rin po che'i drung du btang bas/ de ma thag de rang la mchan bu gnang skad gnyis bsgyur nas phul ba de paNDi ta la gzigs phul bas/
mahA lo tsa ba a tse 'dir da lta bos/ min na nga khong gar yod sar skyol gsung byung bas/ de ma thag spyan drangs der sne pa'i bzhugs gral dbus su paNDi tas stag lung nas
byung ba'i phyag dam rgya skad ma de gnang byung ba thog mar legs sbyar gyi skad du tshar gcig thags thogs med par bsgrags pas paNDi ta mnyes byung/ de mtshams bod skad
du bsgyur nas/ paNDi ta khyed kyi yul gang yin/ rigs ci/ sde pa bzhi po gang yin/ rten dge tshul dge slong gang yin/ mkhan slob kyi ming gang/ mdo sngags gang la mkhas/ bod
la byon nas lo ji tsam song/ da lta khams snyoms sam/ 'di dag gi lon

cha gsal ba cig bskur zer bar 'dug zhus pas/ der tshogs pa kun ha las shing/ yang de mtshams paNDi tas stag lung du zhu yig mdzad pa'i rgya yig paNDi tas phyag gis gnang ba'i
'grol legs par gnang nas/ nged kyi yul rgya gar shar phyogs sanggha ratna/ pha ma bram ze'i rigs/ sde pa bzhi'i mang pos bkur ba yin/ mkhan po thams cad mkhyen pa'i bshes
gnyen/ slob dpon smra ba'i seng ge/ gsang ston 'jigs med dga' ba// nga rang ming 'jig rten 'gro ba'i mchog zer/ yon tan dbu tshad la sbyangs/ chos kyi grags pa'i rnam
'grel gyi lha shAka gi 'grel pa blo la yod/ gzhan rgyan chos mchog dza mA ri'i 'grel pa yang shes/ tshad ma'i skor gyi dpe mang po'i rgya dpe yang khur yod cing/ spyod 'jug
gi rang 'grel zhi ba lha rang gis mdzad pa yang yod/ sngags kyi bde mchog dang rnal 'byor ma'i skor shes/ thugs dam phag mo zhal gnyis ma la byed pa yin// lam kha chen
mar/ yul gu ge dang glo bo brgyud nas 'ongs/ bla ma karma pa'i yi ge byung bas da kong po la 'gro/ lo brgya dang nyi shu lon/ bod sa grang zas rtsub pas sbyongs po byung
zer bar bsgyur nas bklags shing/ stag lung du yang zhu yig de bzhin phul bas/ sne pa rang gis gtso byas pa'i drag zhan kun zhal mthun par rang re bod mun pa'i gling du
grags pa don la gnas snang/ slob dpon pa 'di kun 'di 'dra'i paNDi ta chen po yin pa'i 'du shes ma shar zer/ de phyin chad paNDi ta bgres po de'i thugs rjes/ rang re la yang
sne pas/ dgra mthong lta bu de gtan nas ma gnang ba yin gsung ngo//de dus kyi paNDi ta lo kotta ra'i phyag bris wardhu / paN chen rin po che'i mtshan gyi zhu yig stag
lung ngag dbang grags pa la phul ba dngos/ bdag gis stag lung du mig gis mthong ba ltar bris pa

las so//'di thad rnam thar gnyis su mi 'byung zhing/ rnam thar rdor rgyal mar/ paNDi ta lo kotta ra bya yul nas byon pa/ paN chen nags rin dang grwa thang du mjal bas/ gsang
phu na sgra shes pa'i slob dpon zhig 'dug gsung ba sogs bris pa ni thugs mnyam par ma gzhag pa yin te/ paN chen nags rin gyis bod du lan snga ma byon dus me pho rta lo
vc: 1426yin zhing/ 'di skabs rtse chen du grub chen kun dga' blo gros pa'i drung du sbyor drug gsan dus/ bzhugs gnas kyi sa khyon rnams dus kyi 'khor lo'i gzhal yas khang
du paN chen nags rin gyis gzigs shes chos rje grub chen gyi rnam thar du yang 'byung zhing/ dge ba'i bshes gnyen dpyad pa che ba rnams paN chen nags rin pas sbyor drug rang
re'i grub chen la gsan/ thugs dam yang mngon gyur 'khrungs pa yin ngesvc: or: des?kyang/ phyis de'i tshul gsang/ rnam thar du bka' chos gsan pa tsam yang ma bris par
bal yul du sha wa ra la gsan pa sogs mdzes bsgrigs pa la thugs su mi 'bab pa'i rnam pa ston pa mang du yang 'byung zhing/ gzu bo'i blos brtags na don la yang gnas so//de
dus paN chen rin po che ma 'khrungs gong gi lo gnyis tsam gyi skabs yin/ lan par ma paN chen nags rin phebs dus/ che sa gong ma grags pa 'byung gnas dang/ kun mkhyen rong
po chen pos bka' chos gsan zhing/ 'di skabs kyang paN chen rin po che dang ma mjal/ phyis paN chen rin po che dgung lo nyer drug tu phebs dus paN chen lan rjes ma gong ma
kun dga' legs pa mched kyis spyan drangs dus bsam yas su mjal nas/ tshe sgrub khyad 'phags sogs gsan/ de nas lo skor gcig song ba'i bya lo la paNDi ta lo kotta ra

byon pa yin pas so//de sne'u nas ston chag la chos sdings su phebs/ gling smad gdan sa shes rab dpal ldan pas zhus pa'i zla la de lo yang nai gu'i khrid chos smin pa cig gsan
gsung zhing/ de mtshams khong rnam pa la spros med kyi khrid gnang rgyur 'dug kyang/ rang res gsang phu'i dgun chos la bsnyags yongs pas ma thog gsung ngo//de'i lo'i dgun
chos stengs su chen po'i mnga' gsol yang bzhes/ gsang ne'u thog gi 'dus pa'i dge 'dun sa dge gnyis tshogs bstod bkur bngags gsum gyi yul mchog tu bkur zhing/ de dus gsang
phu ba'i mtshar gtam la/ rang re mtshan nyid kyi tha snyad du grub pa'i tshul 'di gling stod na dbu tshad kyi yul la 'dris pa'i gnyal pas dam bca' bzhag/ gling smad
nas rigs pa'i brda sbyangs pa'i chen po pas bgros gleng btang dus/ dge ba'i bshes gnyen nang kho na'i spyod yul du gyur pa'i lung rigs yang dag gcig gi ltad mo chen po 'dug/
gzhan rang rang gi shes 'dod sgrub pa'i khrab khrab der zad ces zhe nas sgrog pa byung ngo// zhes de dus gsang phur yod pa'i slob dpon sras mchog sogs kyi ngag las so//de'i
phyi lo me pho khyi lo vc: 1466dbyar bzhugs glang thang na bzhugs yod skabs/ chos sdings rin po che'i sku rim la 'phan yul gyi ser tshogs bsags pa'i dbang las/ nged
chos kyang phyin/ gral dbu la bdag chen bloglo gros rgyal mtshan pa nA lendrar nas spyan drangs song zhing/ nged kyis kyang thog ma rang de nyid du mjal/ tshogs gol rjes/
spyang lung rin po che pa'i drung du mjal ba la phyin dus/ bka' lung la na ning zhig rang re'i de ring 'dra ba'i rim gro'i dbu la bdag po rgya gar ba spyan drangs/ de
dus rmi lam du chos skyong gi rnam 'phrul che ba 'ga' byung/ mdangs nub ni rnam par rgyal ma'i mchod

rten mdangs gsal lta bas chog mi shes pa 'od zer lnga ldan cig byung bas/ bdag chen sku mched gnyis po spangs rtogs gcung po mtho nges su snang gsung bas/ dad mos skyes nas
nA lendrar bka' 'brel zhu ba la phyin pas/ tshes brgyad ka bcu pa sogs la phyag chen yi ge med pa'i byin rlabs gnang ba'i mchod bshoms grub 'phral sleb nas/ tshul phul bas
dges bzhin gsungs shin/ bka' chos kyi 'brel pa gzhan ni ye mi gsan/ phyis yang yang rdo rje phur pa sa skya pa'i lugs kyi dbang zhig gi gsol btab mdzad cing gnang ba zhal
gyis bzhes kyang gsan pa zhig ma byung la/ bdag chen blo gros rgyal mtshan pa'i bstod pa'i mjug na/ gang las phyag rgya chen po mchog gi chos kyi bdud rtsi nod pa sogsvc:
XVI, 254.6: rje de nyid la phyag rgya chen po mchog gi bdud rtsi nye bar blangs pa/bkur yul lhag par ba'i ched bstod zur can kyang gnang 'dug go//der dgung lo bzhi bcur
phebs pa'i me mo phag gi lo vc: 1467gsang phur bzhugs skabs dbu ma'i rnam par nges parnam thar nges pa che chung 'di nang gi rang gzhan shan 'byed pa'i lung rigs dag
la dgongs pa'i 'jug pa yang shar ba'i dus gcig/ tho rangs kyi char gyur pa na/ rje nyid kyi mdun gyi nam mkhar 'jam dbyangs dmar ser li khri'i mdog can lta bas chog mi shes
pa cig gzigs byung ba la/ bcom ldan 'das gtum po dkar po'i bskyed rim gsal btab nas/ sngags phreng skor tsam song rjes/ mthar gyis de karma pa'i cha byad can zhig tu 'gyur
byung rjes/ slar yang ting nge 'dzin de drag tu gnang bas/ gzhan gzhung khas len gyi phyogs snga ma'i dge ba'i bshes gnyen gyi gzugs 'chang ba'i ngur smrig gos can zhi
zhing dul ba zhig gi rnam par bstan nas/ mthar je dma' je dmar gyur nas gsang phu'i pha bong rus sbal du tha snyad

bzhag pa de'i 'og tu nub pa gzigs skad do//der chen po'i gnas nas rim gyis mkhan po'i go 'phang du byon pa'i tshul yang dgongs shing/ spyir gsang phu tsho lung rigs kyi g.yed
che zhing/ mkhas pa yongs kyis phud du 'dzin pa dang/ grub mtha'i sgo yang rang gzhan ma lus pa'i gnad phan tshun nas legs par go zhing/ 'atad mi 'thad/ dag ma dag/ yin
min sogs dbye 'byed shes kyang/ 'phral khas len rang ngo'i gang bab tsam rigs ngor skyong ba las gzhung tshugs pa'i smra ba po su yang med cing/ rnam pa dag snang dang
'brel ba'i sgo nas rang gzhung brtul phod pa yang 'dzin rngo mi thogs pa'i yam yam de rang gis/ 'chad nyan pa rnams sku tshe mthar phyin pa'i gnas 'dzin pa zhig la yang thugs
nom nur du gyur pa cung zhig 'khrungs pa'i dbang las/ gnas sgo'i sku tshab tu zhal slob rigs pa smra ba rnams kyi thog mar byon pa khra phu ba sangs rgyas bzang po ba
la bka'i cod paN dbur bcings shing/ slob ma'i tshogs kyang gtan nas paN chen rin po che nyid dpon slob nyung bsdus rang zhig/de'i dgun rgya ma sang rgyas dbon gyi gnas
gang na ba der phebs/ de'i gnas na bzhugs pa'i 'phags pa bcu gcig zhal gyi drung du smon lam cho 'phrul ring gnang baspas / me tog ha la'i sdong po skam po dbyar dus phul
ba zhig 'dug pa la yang me tog gsar du kha bye ba sogs ngo mtshar dpag tu med pa'i cho 'phrul byung ba ni/ phyis sngon rabs rgan po'i bzhed gzhung ma lus pa la bslab sbyangs
nyan bshad sogs gang yang med par bgres pa de slar 'chad nyan gyi me ro gsos/ sngon med legs par bshad pa'i me tog ngo mtshar ya mtshan pa dag cig bskrun par mdzad pa'i
snga ltas rten 'byung yang dag

pa'o// zhes rjes su rtogs so//mkhas pa'i spyan sngar yid dbang 'dren byed ni//lang tshos ma lags rigs gzugs 'byor pas min//yon tan rgyan phreng gsal ba'i gzi 'od de//gang la
mnga' ba dpyod ldan shes par byos//skye bar sbyangs pas shes bya'i gnas kun la//'bad pa chung ngus mkhyen rtogs cher 'khrungs pa//rang nor bcol po len dpe ji lta'i tshul//yud
kyis mkhas pa'i 'gran bral go 'phang brnyes//shul rings 'phags pa'i yul byon paNDi ta//rang tshig gzugs kyis tshim tshe brjod bral bas//lkugs pa'i rmi lam ji lta'i
ngang nyid du//zhag mangs ngal ba'i khur gyis gnon bzhin bzhugs//de tshe phyogs bcur bsngags pa'i bya ma rta//phrin yig mgul thogs 'dab chags bu tshol ltar//sa mtha' yongs
su nyul yang mun pa'i rum//gangs khrod rang gi de nyid gsal bar byas//cher khros sbrul gdug gnas pa'i khang logs su//nor bu rab dngas 'od snang gsal min ltar//skad gnyis
smra mkhas de ni mdun bzhag nas//glang rdzi yongs la shes sam brda sbyor dris//slad nas mdzangs grung ldan pa'i kha lo pas//snyan ljebs shing rtas drangs pa'i bkra shis
tshig//legs bsgyur ngo mtshar dad pa'i shar ri'i rtser//smra mkhas nyin byed gzhon nu gsal bar shar//paNDi ta de'i yid kyi padmo'i tshal//rab rgyas phyur mthong che dgu'i
bung ba'i tshogs//bdag nyid che de'i zhabs rten gding ba'i gos//len par brtson la gshog rtse g.yo ba 'dra//bslab sbyangs yon tan rtsi sman mchog de yis//sdug sems sdang
ba'i zug rngu'i tshogs bkrus nas//yid ngor mdzes pa'i mig zur dkyus ring dag//snying nas chags pas yun du blta bar byas//

bdud dpung las rgyal rgyal ba'i sras khyod ni//mi 'jigs gdong lnga lnga rtsen khrir 'khod de//phyogs bcur rab grags grags pa'i rnga chen dag//'bad pa med bzhin bzhin bzang
yongs kyis bskul//ces paNDi ta chen po shAkya mchog ldan dri med legs pa'i blo gros kyi rnam par thar pa zhib mo rnam par 'byed pa las/ ngo mtshar gyi dum bu 'ga' zhig las
bsgrags pa'i rab tu byed pa bcu gsum pa'o// //Chapter 14: rtogs pa'i rang bab mngon sum du gyur pa'i skabsder cho 'phrul gyi smon lam grol rjes mal gro'i nang du phebs
nas/ sngon gsang phur bzhugs dus gnas kyi slob dpon mchog tu gyur pa'i mkhan chentshan nyi ma rgyal mtshan pa'i drung du skyid sdug lam khyer dang/ khro phu ba'i bde mchog
dkar po kha che paN chen lugs de gsan rjes/ dpyid sos kyang rgya ma rin chen sgang nyid na bzhugs dus/ rgyal rtse nas rnam thar rdor rgyal mar chos kyi rgyal po rab brtan
kun bzang 'phags pa dang/ rnam thar rje dbon mar sog po 'phags pas/ dpal 'khor bde chen gyi chos dpon du spyan 'dren phyir 'phags pa thugs rje chen po don yod zhags pa'i
li ma khyad 'phags dang/ gdugs dkar po'i zhu yig rten bcas byon pa la dkon mchog gi spyan sngar legs smon gyi brtag pa mdzad pas ma chud par/ thabs mkhas kyi 'phrul gyis
btang snyoms su bsgyur ba'i zhu 'phrin spel legs kyi snyan ngag phul lo//de nas chos sdings rin po che'i spyan sngar phyag 'bul la 'phebs// 'brug pa rgyal dbang chos rje
yang nai gu'i khrid gsan pa la phebs snang bas rang res kyang zhus/ der sngar ltar 'chad nyan gyi sbrel bkod med pas/ yid la nges 'byung sogs kyi 'khul che ngos/ sgyu
ma rmi la gyi go myong lhug pa rang zhig skyes/ snga phyir ne gu'i khrid bzlas pa

lan bzhi thob/ dbang byin rlabs rjes 'brel ni/ lhun sde rab 'byams pas zhu dus de rang yin/ gzhan gsum ka khrid rkyang re rang byung zhes drin can spyang lung pa'i gsung sgros
so//de'i dbyar smad nas dpyid sos bar 'od gsal rtser sku mtshams dam pa rang gnang nas kye rdo rje'i gzhi bsnyen mdzad cing/ zla ba dgu la kha gso'i sbyin sreg bar mthar
phyin/ bka' las kyang rang re lce mi bde ba rang med cing/ yid lhag par 'jur bas/ aShaT grangs btab bkod pas 'bum phrag bzhi zla ba drug la 'gro tsam byung zhing/ slar
yang zla ba phyed dang gnyis kyang nan sbyor gyis bgrangs ding sang ni dus myur rang la grangs bsnyen re song ba skad kyin 'dug na'ang/ de kun gyis ma re ma re ka re ka
re byas pa ka los yin// 'di 'dra la byin rlabs gang la yong/ sngags dag dgos zhes drung btsun shes rab dpal 'byor ba la dngos su gsungs pas/ bdag lo bco brgyad len dus kyai
rdo rje'i gzhi bsnyen byed dus khong pas nan gyis bos nas bka' stsal du gnang ba yin no//mang dkar ba zla ba mgon po'i snyan na/ ngor du grwa skor gyi skabs/ rje rdo
rje 'chang chen gyis dpe lta gyis shes bskul dus/ gzhi bsnyen mdzad gsung ba cig bzhugs 'dug kyang ma dag pa yin te/ de dus yun zla ba gsum las ma song ba dang/ yang paN
chen rin po che nyid kyi bka' las/ nged rang gis bla med kyi dbang thob pa dang/ bsnyen pa byas pa'i thog ma de gyis ka 'jigs byed 'di yin/ byin rlabs kyi zil ches che ba
cig rang yod ces bdag gi bla ma paN chen dpal ldan tshul khrims pa la dngos su bka' lung gnang 'dug pas/ de dus kyi lha bsnyen de yang 'jigs byed nyid du mngon no//yang
bka' las rang re'i gsang phu'i chen po'i khur de

bzhag 'phral/ 'od gsal rtser kye rdo rje'i bsnyen bsgrub zla ba dgu pa cig mtshams bcad cha dam par byas/ de dus sdig pa 'dra dag pa'i rtags yin yod/ tho rang 'od gsal gyi
'char sgo ya ma cha 'ga' re byung/ 'od gsal rtse mo ming don ldan yin/ zhes glang thang du ne gu gsung ba'i skabs cig gsung zhes/ ne gu nyan pa'i mnga' ris pa'i grwa rgan
'ga' res zer ba thos shing/ yang khog lung rab 'byams pa nam mkha' rab gsal ba'i gsung las/ paN chen rin po ches 'phan yul gyi nA lendra'i 'khris kyi 'od gsal rtser 'od
gsal gyi ngang nas sangs rgyas kyi zhing khams gzigs lugs de 'dra sngon gyi grub thob gong ma gang na'ang med gsung ngom ngom mdzad pas kyang mtshon no//der dgung lo bzhi
bcu zhe gcig tu phebs pa sa pho byi ba'i lo vc: 1468/ dbu ma 'jug pa'i TI ka nges don gnad gi lde mig 'di'i thugs rtsom gnang 'phral/ dbyar de yang sku mtshams bcad cha
ma zhig gi dgongs pa yod pa la/ gtsang phyogs nas skad cha 'phar ma la/ rje don yod dpal ba'i drung tsho/ gzhi sde mkhyen rab pas gsang thabs kyis byang lam la spyan 'dren
pa 'dug zer ba gsan 'phral/ de ltar na phyag 'bul zhig la ma phyin na ga la yong dgongs/ paN chen nyid la chibs tsam las gzhan sgal ma ma gnang bar myur spyod du phebs
pas/ rje don yod dpal ba dpon slob rnams nyug rgyal khang na chos dbar la bzhugs pa'i stengs su phebs/ der rje don yod dpal ba'i drung gis/ phyag len sogs dpe med kyi bkur
sti gnang zhing/ der 'dus grwa pa bu slob kun gyis/ snga sor sras mchog pas gsang phu tshul du snyan gsan phul ba'i don 'bras/ rje don yod dpal ba'i gdan sa gnang dgos
zer nan bskyed kyi zhu

ba phul bas/ paN chen rin po che'i bka' las/ thog mar gzhi byes yo bgros nas rje don yod dpal ba gu ger mi phebs pa'i zhu ba gyis gsung nas mdzad pas/ drung chen po ba gsung
na a pho rgad po sdod lags gsung/ zhal gyis bzhes zhing/ don du rje don yod dpal gzhis ka ba'i ti shrI song bas spyan 'dren yang ma spobs par gu ge ba'i mi rnams log dgos
pa byung zhing/ de lo chos rje rdo rje 'chang chen po bde bar gshegs nas lo skor gcig song ba'i dus yin pas bla ma'i rjes dran la ngor dgon sar du phebs/ de dus gdan sar
rgyal tshab kun dga' dbang phyug pa bzhugs pas/ kan tsa'i steng nas bsu ba sogs che bkur dpag med stsal/ der kye rdor Dom bhi lugs dang/ mtsho skyes lugs kyi dbang gnang
tshar ba'i/ nag po lugs kyi sta gon dang 'grig nas zhu ba gnang zhing/ sku gsung thugs snying po kye rdo rje dang bzhi'i dbang gsan zhing/ khyad par sngar rdo rje 'chang
nyid la gsan lhag gi rje rdo rje 'chang gi bka' 'bum phyed tsam gyi lung yang gsan/ de rjes chu mig tu che sa bdag chen pa'i drung du phebs/ sngar gyi sa skya bka' 'bum
gyi lung lhag yongs su rdzogs pa/ pu tra ming sring gi rjes gnang/ dkar bdud lcam dral/ dur khrod bdag po'i rjes gnang/ de dag gi sgrub skor yongs su rdzogs par gsan/ bka'
las slob dpon don yod dpal ba'i grwa tshang 'di g.yag rong gi ngag sgros thun mong ma yin pa skyong ba'i bshad grwa yin pas 'di'i mgo 'don bstan pa'i rgyun la dgongs
nas khyed kyis mdzod/ rang re'i bu tshab kyang khyed la 'chol/ chu mig gzhis ka 'di yang chos gzhis la sbyor sogs bka' lung zlog dka' ba rang gnang bas khas len 'bul dgos
byung gsung zhing/ de nas mar lam dgon pa shar du

zhag 'ga' bsdad nas/ mtshan brjod TI ka dang/ 'jam dbyangs rigs drug gi bstod pa de yang brtsams/ de dus dge rgan bsod rgyal ba yongs nas nged la tshogs su 'don rgyu'i rje'i
sku bstod cig dgos zer bas rgyal ba'i gsung rab ma 'di brtsams pa yin yang gsung ngo//de'i ston ka dbus la phebs nas lam mi 'chag la spyang lung rin po che'i drung du phyag
'bul la phebs pas/ der spyang lung rin po che pa'i zhal nas/ khyed kyi grags pas ni sngar rna ba 'o navc: or: 'on?'gro ba tsam byung/ da ni mngon par rtogs pa'i yon
tan chen po zhig kyang thugs la 'khrungs snang ngo// khyed kyis phyag byas dus kyang nged la zil chen po zhig yod snang gsung ba yongs khyab tu grags so//de'i dpyid chos
'khor rtser bzhugs nas dbu ma rtsa ba shes rab kyi TI ka skal bzang 'jug ngogs kyi thugs rtsom gnang ba'i dbu btsugs tsam la mnga' ris glo bo nas chos rgyal bkra shis mgon
pas spyan 'dren gyi snyan gsan 'debs byed rin po che'i rten dang bcas pa'i zhu yig zhib rgyas phul bas/ da khyed rnams sa thag rings nas 'ongs pa la/ jo bo shAkya mu ne
gsung byon cig yod pa la mjal ka zhu zhing nged kyang 'gro sdod kyi lung bstan zhu phyir chos sdings su 'gro gsung phebs/ der rin po che de rnams maNDal du mdzad nas spyang
lung rin po che'i drung du phul/ rgyu mtshan lung bstan zhus pas/ re zhig thugs mnyam par bzhag nas/ der sku stod seng mdzad nas/ drung chen po ba sems can gyi 'gro don
cher yod snang bas/ 'brug lo vc: 1472la byon pa legs gsung ba ji lta ba'i zhu yig lan yang mnga' ris la gnang skad do//blo gsal bye ba stong gi dbang gyur te//sgrub dang
sun 'byin gnas kyi tshad ma'i yul//legs sbyangs mkhas pas sor bcus bkur ba'i

gnas//chen po'i go 'phang de yang khyed kyis spangs//chos brgyad mdzes snang ri dgas smig rgyu'i dpe//mkhas rlom phal gyi snying gis mi 'phong kyang//snang srid sgyu ma rmi
lam yul snang bzhin//legs dgongs khyed kyis srang mdo'i rtswa ltar dor//ye shes mkha' 'gro'i zhal lung gsang ba'i chos//yang dang yang du snyan nas thugs su sim//'od gsal
dngas shel gsal ba'i me long der//mtha' yas shes bya'i yul kun rjen par shar//phyogs bcu'i sangs rgyas ma lus thams cad kyis//zhing rdul ji snyed ma 'dres gzigs mo'i cha//ye
shes mig gcig dri med mnga' ba can//khyed kyi rnam thar gsang ba brjod las 'das//dges mdzad ti 'dzin gsal ba'i dkyil 'khor du//mtshan skyob sngags kyi nA da glur len
zhing//lha dang ye shes snang ba'i rol mo pa//gsang sngags 'dzin pa yongs la'ang 'di ma grags//rnam rtog bzlas brjod grangs kyis chog chod mkhan//kun brtags 'khrul pa'i
rmi lam ro myang ba'i//byis pa'i rdo rje 'dzin pa las 'das khyod//sa la rdo rje sems dpar rab grags lags//zhes paNDi ta chen po shAkya mchog ldan dri med legs pa'i blo gros
kyi rnam par thar pa zhib [-] zhib mo rnam par 'byed pa las/ rtogs pa'i rang babs mngon sum du gyur pa'i skabs las/ bsgrags pa'i rab tu byed pa bcu bzhi pa'o//Chapter
15: mnga' ris kyi yul 'khor du chos sgra bsgrags pa'i skabsrnam thar rdor rgyal mar sa glang vc: 1469la gser mdog can btab ces 'byung yang/ rnam thar gzhan gnyis su mi snang
zhing/ ngo bo sngar brjod pa ltar byi lo'i ston vc: 1468dgon pa shar du bzhugs sa tsam mdzad/ der rgya rgan nang pas gdan 'dren zhus/ de dus rgya rgan dpon bgres pa
rang ras 'bol ring ba cig gi sna la bsdad 'dug pas

ldang ba tsam gyi bzhengs bkur byas shes gsung zhing/lcags pho stag lo vc: 1470dgung lo zhes gsum steng der bsdad dbu btsugs pa'i rtsa she'i TI ka grub rjes/ gser mdog can
du dgung lo zhe bzhi'i ngo la rta pa'i cho 'phrul gyi yar tsheschos la phebs shing/ sngon gnas der rgyal ba g.yung ston pas/ rta dre kha dog dkar ba re dang/ dngul bre chen
cig bcal nas nyos pa yin te/ da lta'i phug mo cher grags pa'i gang phug der yang phur gyi bsgrub chen gnang bas lhag pa'i lha de dag gi zhal gzigs shing/ dam chos rdzogs
pa chen po'i lta sgom yang mngon du gyur pas/ rin bcal ba zi bar dgongs nas zi lung du ming bzhag ces g.yung ston pa'i rnam thar nang du 'byung ba bzhin gnas la ming de
ltar du yongs su grags pas/ rje don yod dpal ba'i sku ring la ming de ka sgrog cing/ paN chen rin po ches zhabs bkod phyin gser mdog can zhes dgon pa'i ming yang gsar 'dogs
mdzad nas der smon lam sogs chos sgrigs kyi dbu tshugs tsam gnang rjes dpyid chos shangs kyi sreg shing na/ sa skya paNDi ta'i chos khri yod pa'i stengs nas stsal bas
rten 'brel lhag par legs pa gtsang phyogs su dpal ldan sa skya pa'i 'chad nyan don dang ldan pa zhig tshugs nges snyam du dgongs zhes gsung sgros las 'byung zhing/ de'i
dbyar gnas la slar gser mdog can du phebs nas gzhi gsum cho ga'i phyag bzhes legs par srol gtong/ de gong rje don yod dpal ba'i dus kyang de 'dra'i tha snyad ye med pas/
dkar po brag pa'i rgan zhugs shig dang lhan cig drung nas chos kyi bzang po sogs kyis kyang spyi bshags sogs la rjes zlos gsung ba dran zhes slob dpon sras mchog gsung zhing/de'i
phyi lo chu pho 'brug vc: 1472dgung lo zhe lngar phebs pa'i snron gyi zla ba la gser mdog can

nas bteg ste/ de'ang rigs rus yon tan du mas mngon par mtho ba'i rje btsun ngag dbang chos kyi rgyal po dang/ shar mi nyag gi paNDi ta chos grags dpal bzang pos gtso mdzad
pa'i sde snod 'dzin pa brgya phrag gcig gzhan slob gnyergnyor ba sha stag nyis brgya ste slob dpon sum brgya tsam dpal ldan sa skya'i chos grwa chen po las brgyud nas rim
gyi dam pa rgya gar gyi grub gnas ding ri glang 'khor la mdzad de/ bstan pa'i sbyin gnas mchog tu gyur pa de'i yul ljongs ga ba der bskyod bde bar gshegs par mdzad do//der
glo bo nas kyang bsu ba'i bkod pa khyad par can dag gis kyang rim gyis spyan 'dren pa gnang skabs 'brog lam gyi ri khrod cig na/ ri gcig ma dpal ldan gzhon nur grags pa'i
nai gu'i grub thob chen po cig bzhugs pa'i khong gi sgrub gnas de dang nye bar paN chen rin po che 'khor bcas phebs pa'i nub mo mnal gyi 'og gsal gyi ngang las/ phyogs
der rje btsun 'jam dbyangs byang chub sems dpa'i'akhor dang bcas pa bzhugs pa'i snang ba byung nas sang ched kyis mjal ba la byon te/ bdag la chos 'brel du 'jam dbyangs
kyi bstod pa zhig stsol zhes zhus nas/ gang blo ma'i lung mdzad ces grags shing/ yang glo bo rang gi lung nang du phebs pa'i nyin/ de'i shar lung na bzhugs pa'i rtogs ldan
dpal ldan legs pa zhu ba zhig la mnal lam du/ rje btsun 'jam dbyangs smra ba'i seng ge/ seng ge sngon po la chibs pa zhig dang mjal/ khong gi byin rlabs cig zhu zhus pas/
zhal nas yi ge dhIH yig cigvc: or: yi gcig?gnang ba mid pas lus sems bde ba'i ngang nas mnal sad de/ de'i don la bsam pas de ring shar phyogs nas 'byon zer ba'i bla ma
de ni mkhas par ma zad rje btsun 'jam pa'i dbyangs dngos cig yod par 'dug pas da lta

rang mtshams nas lhar 'don byas 'gro snyam bzhengs nas byon pas snying rje khang bur mjal nas bdag la dngos grub cig zhu zhus pas/ paN chen rin po che chibs pa sngon po zhig
chibs nas zhal 'don gnang ba'i/ phyir mi ldog pa phyir mi 'ong// gsung ba'i tshig mtshams der hag thu gsung ljags lungvc: or: lud?cig stsal ba khong nyid kyi gzigs lam
du yi ge dhIH gur kum gyi mdog can du gyur pa zhig tu gzigs shing/ de ma thag da zhal du mid pas ro dpes mi mtshon pa zhig byung gsung/ phyis mi phyed pa'i dad pas mtshan
nas brjod pa'am/ gzhan gyis mtshan brjod pa gsan na'ang spyan chab g.yo ba zhig byung zhing/ khong rdo rje 'jigs byed kyi rnal 'byor mthar phyin yin pas/ 'dre 'dul la yang
yang gshegs dus kyang lha 'dre gang babs kun gyis skyabs su mchi'o// khyed rang phyir mi ldog pa'i sa thob pa'i byang chub sems dpa' lags so// zhu ba yang byung ngo//der
glo bo'i thub chen rnam par rgyal ba'i gtsug lag khang du thog mar phebs/ de mtshams rnam rgyal chos sder spyan drangs shing/ byes pa'i dpon slob kun dang/ gzhi pa slob
gnyer don 'dun lnga brgya tsam zhig kyang 'dus nas/ der dpon slob slob gnyer ba sha stag de rnams la chos rgyal bkra shis mgon pas gzhan smos kyang ci/ tha na 'tsho byed
tshun yang ched skos sbyar te gang gis kyang g.yeng ba med pa'i so so nas slob gnyer 'ba' zhig gis nyin mtshan dus 'da' bar gyur cing/ der snga phyi'i gtong chos dus gnyis
su mdzad pa'i re re la yang phar tshad rnamrnams rgyal chos sde'i sgrigs yig chos rje rdo rje 'chang gi phyag rtags 'byar ba'i stengs nas mdzad pa'i dbang las/ rong TIka
rang gi steng nas mngon pa mdzod kyang rong TI kavc: or: TIk?dang/ rigs gter g.yag mi pham

chos kyi bla mas mdzad pa'i sbyor TIka gi stengs dang/ sdom gsum rje rdo rje 'chang gi gcung po gzhon nu seng ge ba'i TI ka'i steng nas gnang dgos pa ltar mdzad cing/ skabs
'di mngon pa kun las btus la bzad pa blo rgyam pa'i TI ka dang/ mdo rtsa rje btsun red mda' ba'i TI ka'i stengs nas gsungs shes de dus gzhung chos gsan pa yongs kyis gsungs
shing/ gzhan zhal nas spyi don/ thal rang/ tha ma thun mong zin thun nas bsdus sbyor bar paN chen rin po che nyid kyis stsal zhing/ der phyis kyi 'chad nyan pa'i ngo
bo drung nas lha btsun pa bkra shis lhun po tshor thugs gnyer gyi mgo bag tsam gnang ba zhig/ drung nas nyang ram pa'ang rigs 'bring tsam sngon song/ drung nas sang sa blo
bas grwa tshang chen mor lung 'bring tsam mdzad pa/ drung nas grags bzang pa yang snar thang tshor bsdus ra dang bsgrigs bsags tsam re yod ces grag go//gzhan blo gsar nas
ka bcu rab 'byams par thugs bskyed de dus las che ba mi dran gsung thing/ rnam zla re la sgrigs gong du 'phar ba'i tshul 'dzin pa sha stag byung/ de'i lo gsar pa chu mo
sbrul gyi lo'i dpyid sos der glo bo smon thang gi dpal 'byor la spyan zur ma bde ba'i dbang las lho byang gi khri dmag lhags shing/ der paN chen rin po che nyid spyi mchod
du grags pas bar zhugs gnang ba'i legs spel ci yang gnang yang/ gzhan phyogs nas gsan sgo cher med par gyur pa'i skabs/ chos rgyal bkra shis mgon pas/ glo bo nang gi
sngags ban mthu bo cher rlom pa yo la gtor zlog sogs sku rim cher gnang kyang dmigs 'gro tsam lang ma byung bar dmag dpung rnams glo bo rang gi nyin lam tsam du slebs pas
thugs skrag nas/ rnma rgyal chos sder sde pa rang yang phebs/ paN chen rin po che la yus su gsol te/ thugs dam gtor ma

cig gnang dgos zhus pas/ da de rang byed pa'i dus la bab 'dug pas de ltar bgyi'o gsung/ der sde pa dpon slob rnams kyi dgongs pa la drag gtor lta bu'i 'jigs 'jigs shig yongs
dgongs pa'i ngang nas rgyun gyi thugs dam gtor chung de rang gzims khang gi steng gi dmag dpung yong lam phyogs su bzhag pa'i skad cig de la/ der 'tshogs yongs la gsal
ba'i bya rog cher khros pa zhig gis skad kyi nga ro drag po dang bcas gtor ma mchus khyer nas dmag phyogs la mda' ltar song bas kun 'jigs shing ya nga ba'i ngang nas/ da
ni bka' srung rang gis phrin las bsgrub ces yid rnal du 'khod par gyur cing/ de nub mtsho rdubs zer ba'i glo bo'i lung srubs cig na byang sems dkon rgyal bar grags pa'i nai
gu'i grub thob chen po zhig bzhugs pa'i mnal lam du/ rnam rgyal nas dpal mgon zhal bzhi pa'i dmag dpung blos mi 'khyud pa'i go go mtshon can sa ya khrag khri gang thon
nas dgra phyogs su song ba'i mtshan ma 'od gsal la dgongs nas snga bar kun la bka' gnang zhing/ lho byang gi dmag mi kun kyang de nub rang la/ rang 'ur la gar song cha med
du langs nas/ shul na dngos spyad ji snyed lus pa dag la lam 'gron pa dag gis lhab thob tu byas so//dpal mgon zhal bzhi pa'i bdag por grags nas/ glo bo nang gi dgon che
chung gi bla ma slob dpon mang pos rjes gnang rtse gcig tu gsol ba btab pas/ gzhan la thugs dam brtag pa ma chung par/ bsam rtse kun spangs par grags pa'i chos skyong gi
grub thob tu byed pa cig la gnang bas/ der glo bo'i sa phyogs ma lus pa sha chen bsregs pa'i dud pas gang ba'i cho 'phrul dngos su bskul lo//'di'i lo rgyus dag rnam thar
gnyis su ma chud kyang/ rnam thar rje dbon mar zur tsam 'byung ngo//der

shing pho rta lo'i dpyid chos la kun mkhyen rong po'i rnam thar dang/ dbyar gnas stengs su gzhi gsum gyi cho ga bdud rtsi'i rol mtsho yang rtsom pa gnang zhing/ de lo tshad
ma rnam 'grel gyi dka' 'grel rigs pa'i snang ba'i thugs rtsom yang grub rjes/ ston dus chos rgyal bkra shis mgon pas 'phags pa brgyad stong pa'i bshad lung gsan dus me tog
gi char chen po babs pa la/ bka' las rang re'i nus pa min rgyal ba'i bka' dri ma med pa la bstan pa la dga' ba'i lha'i tshogs kyis mchod pa yin zhes/ khengs bskyung yang
gnang zhing/ der lung stsal ba'i brgyad stong pa phreng ba can ar byang chub ye shes kyi thugs dam yin zhes kyang thos so//slar yang paN chen nags rin las gsan pa'i sgrol
dkar tshe bsgrub chig brgyud kyang stsal zhes thos so//de skabs sngags gtan mi gsung ba'i tshod tsam yin zhing/ skye bo byin la khrom chos dbu ma lugs kyi sems bskyed
lan mang du stsal/ sde pa a seng pas nya stong tshes brgyad gsum ka la bsnyen gnas yan lag brgyad pa ma chag par zhus dus/ paN chen nags rin gyi phyag bzhes ltar stsal bas
sdom pa rgya gar ma'i tha snyad byung zhing/ der dge tshul dge slong kha yar bsgrub pa gnang ba'i las slob thams cad mi nyag chos grags pas gnang zer zhing/ brag stengs
bla ma byang chub dpal ba zhu bas paN chen rin po che la/ bdag la snam sbyar legs pa zhig yod pa gyon dgos par ma chis pa bsnyen rdzogs zhus pas mtshar to gsung/ spyan
chab g.yos g.yos bzhad ces kyang sgrog go//de skabs glo bo na gsol ja ri shing du grags pa dang/ rkyang zir grags pa'i gang bzang gnyis yod pa gang bzang la ma 'cham par/
ja de gnyis skol tshad re zhu mi bas nged ma 'cham pas/ paN chen rin po ches bka'

gnang zhig thugs la 'dogs par zhu zhus pas/lcags thab chu 'dzin sngon po'i sprin rum na//tsan dan me lce dmar po glog ltar 'khyug//'ur ding 'brug gi bu mo ngar sgra 'byin//gan
gar 'khor yug yangs pa'i gnas mchog 'dir//ri shing bdud rtsi'i char rgyun legs phab pa'i//dang po'i phud de tA ra nyid la 'bul//de nas rang gi mgrin pa'i lam du myangs//da
lta'i dus na legs bshad kun 'phel zhing//na chung rkyang zi'i bu mo skyengs te thal//zhes gsung zhes gtam du sgrog go//'di dus drung chen sangs rgyas seng ge ba gnas
sgo'i khams pa gnas skor ba 'ga' dang bcas gangs ri mtsho gsum skor nas phyir 'ongs pa dang mar lam rnam rgyal chos sder mjal/ de phyin 'phags pa kun dga' bo bzhin bla
ma mchog de'i rim gro par bzhugs so//der paN chen rin po che nyid kyis tshad ma'i mtha' gcod chen mo'i thugs rtsom gnang zhing/ sbyin pa'i bdag po la bka' bsgos nas/ phar
tshad sogs gzhung chen rnams par du bsgrubs pa'i par phud la/ 'jam dpal mtshan brjod rgya par ma dang 'gran bzod de brkos shing/ par byang rnams kyang paN chen rin po che'i
thugs rtsom du gnang la/ par grub phral gzhung rnams kyi lung dang lhan cig par byang gi lung yang stsal bas/ mnga' ris na lung rgyun bzhugs la bka' 'bum na mtshung snang
ngo//der bdag med rtogs pa'i ting nge 'dzin khyad par can thugs rgyud la 'khrungs/ rma bya byang brtson gyis mdzad pa'i dbu ma'i stong thun gzigs pa'i mod la sngon gyi
gnas rjes su dgongs shing/ bcom ldan 'das 'jam pa'i rdo rje dkar po'i zhal 'dzum lhag par gsal bar gzigs pas/ de phyin 'jam dpal dges pa'i bshes gnyen zhes mtshan zur
la 'dogs pa gnang zhing/ sngon rnam rgyal chos sder bzhugs

pa'i mkhan khang de nyid na/ kun mkhyen rong po'i bstod tshig 'khor lo'i re mig ma'i/ khyod kyis rab 'byams mdo lung legs sbyangs gnang bkag ji bzhin mkhyen sogs bris pa dang/
chos kyi khri yang ma nyams par bzhugs/ der 'gro ba mi smos ci/ mi ma yin pa'i 'gro ba'i tshogs du ma dag kyang yongs su smin zhing sems rnam par grol ba'i lam la bkod
do//rnam rgyal rang gi rdzong btsan du grags pa'i mi srun pa rang zhig kyang de phyin rab tu zhi ba'i dpal 'dzin pa dang/ glo bo'i lung lag bsam rdzong bya ba na/ pha jo
bor grags pa'i yul 'dre mi dngos su khyer nas za ba zhig yod pa yang de'i dus man sems can la gnod 'tshe gtan nas mi byed pa dang/ gzhan che btsan du grags pa'i gling bzhi
kun khyab de nyid jo bo zhal khrod bya ba na/ mus chen dkon mchog rgyal mtshan pa'i dngos slob lam 'bras pa'i grub chen nam bza' bya ba zhig bzhugs pa'i drung du nub
re bzhin gtor ma len du dngos su yod pa la/ de skabs dus bzang kun la ma byung bas/ khong gis khyed dus bzang la gar 'gro yin yod smras pas/ ding sang rnam rgyal chos sde
na ston pa bcom ldan 'das 'khor 'phags pa'i gnas brtan bcu drug dang bcas pa bzhugs pa la phyag dang mchod pa 'bul du phyin zer bas mtshon pa'o//de'i phyi lo shing mo lug
lo vc: 1475shar 'phral dgung lo zhi brgyad pa la tshad ma'i mtha' gcod chung ba'i thugs rtsom gnang zhing/ de mthar phyin mtshams tsam dbus nas rgya ma mkhar rtse ba'i
sku ngo spyi dang/ lhag par spyan snga blo gros pa mched kyis do dam yang dag gnang nas shar phyogs su spyan 'dren nan bskyed dang/ chos 'khor rtse'i thus btsun sogs bstan
pa'i rgyun gyi bka' sgros ldebs che ba'i snyan sbron/ gos mtshal kha gser ma'i snam sbyar ya mtshan rmad byung sogs na bza' rnam grangs

du ma/ ja gos dar gyi 'bul ba dpag med dag dang/ spyang lung rin po ches kyang bka' shog/ rgyun bzhes kyi gsol dkar dang bcas pa'i gnang sbyin phebs/ 'grul de skor la 'bras
yul skyed tshal nas kyang glo bo phyogs la 'bul sdud pa'i mi sna drag pa zhig kyang byung bas/ der yon mchod kun gral la bzhugs skabs/ paN chen rin po ches/ da lta kun mkhyen
byams chen rab 'byams pa bshad nyan gtsogco bo gang la gnang gsungs pas/ de dus glo bo sa skya pa rang gi mos zhen pa yin dus de la dmigs nas sdom rigs gnyis dang/
lhag par sdom gsum rang la gnang zhus pas/ 'o na sdom gsum gyi 'di skabs ci gsung zhes dbu zhabs nas dri mal mang du gnang bas lags lags las tshig gcig zhu rgyu ma byung
bas rkyen byas/ chos rgyal bkra shis mgon pas ched kyis gsol ba btab ste/ sdom gsum la dri ba brgya rtsa zhig gnang ba'i sgo dbye mdzad pas/ de ltar na gsung thog mar sman
bla'i mdo brgyad brgya pa dang/ de rjes sdom gsum gyi dri ba brgya rtsa brgyad/ rigs gter la yang mtshon tsam gyi dri mal rnams mdzad nas/ sdom gsum gyi dri yul thog mar
dus ding sang gi bstan pa'i mes po yin pas gsung/ kun mkhyen sang rgyas 'phel ba'i spyan sngar 'bul sdud pa de rnams rang la phul zhing/ gzhan byang tshor chos rgyal rnam
rgyal grags bzang pa'i drung sogs yongs su khyab par mdzad ces gtam du gleng ngo//mnga' ris kunda bzhed pa'i dpal gang ni//nya gang zla ltar mkhyen dgongs yongs rdzogs
pa//bkra shis shing rtas drangs pa'i rgyu skar mgon//smon lam dag pa'i mkha' dbyings dbus der shar//mkhyen yang bya lam khyon der shes bya'i yul//ma lus thogs med yongs
su gsal ba na//kun khyab grags pa'i rnga chen phyogs bcu'i 'gron//ma bos ngang gis

blta phyir 'ongs pa snyam//'jig rten mes pos ma byas srid 'di na//gang yang mi mngon sgrog tshe 'di lta'i tshul//rgyal ba mchog gi mdzad pa sgyu ma'i 'phrul//ngo mtshar 'di
'dra tshangs pa'i yul las 'das//tshogs gnyis shing rta'i 'khor los nyer drangs pas//yongs rdzogs bstan pa'i bdag po slob ma'i tshogs//sangs rgyas sras bcas rgyal po'i khab
tu bzhin//ya mtshan 'di ni snyigs ma'i dus las brgal//lhar bcas 'gro ba'i bsod nams zhing gyur pa//'dul ba mdo sde mngon pa 'dzin pa'i rje//chos smra'i skye bo mchog khyed
rnyed bkur gyis//rab bsngags khri la khengs pa med par bzhugs//gang gi rjes slob dgra bcom 'phags pa'i 'khor//zhi zhing rab zhi ngur smrig gos can gyi//tshul gnas mang
thos mthar son spong ba pas//mnga' ris yul ljongs dge ba'i phan bde stsal//ces paNDi ta chen po shAkya mchog ldan dri med legs pa'i blo gros kyi rnam par thar pa zhib
mo rnam par 'byed pa las mnga' ris kyi yul 'khor du chos sgra sgrags pa'i skabs las rjes su bsgrags pa'i rab tu byed pa bco lnga pa'o// //Chapter 16: yid dam gyis rjes su
gzung ba dang mngon par mkhyen pa'i gnasder sdom gsum gyi dri ba thog ma rang de/ glo bo'i lung lag nyi phug dgon pa na mkhan po seng ge bzang por grags pa bzod pa skya
gshog pa'i dngos slob cig bzhugs pa de la phul bas/ tshig sbyor sogs po tol che ba'i phal nyams can zhig byung bas cung zhig thugs mdzangs shing/ rang res bstan pa'i byi
dor la bsams/ lhag bsam rnam dag gis yin kyang/ der mi mtshon pa'i brjod gleng can gyi ku co'i rgyur 'gro ba zhig yong ba 'dra gsung/ thugs dben mdzad pa'i tshul yang bstan
zhing/ de mtshams rwa ston yon tan dpal bzang pos/sa paN gsung gi nyi ma'i 'od//mi shes sprinsprin sprin

gyis bsgrib pa'i cha//legs byas dri ba'i rlung gzhon gyis//bstan bcos 'od ris gsal bar mdzad//ces sogs ched du brjod pa'i snyan mgag dang rjes 'brel gyi dris lan zhig phul
bas/ snga ma'i tshig sgra de khegs snang ngo gsung dges pa 'khrungs shing/ yang chos zom lba ba/ mtshan dngos shes rab seng ger grags pa des kyang dris lan zhig phul bas/
de'i don bsdu phyis gser thur du 'dri dgos pa'i rgyu mtshan/ ma dris na bstan bcos chud za ba/ dris lan dngos dang gsum gyi/ bar pa'i cha de khol por phyung ba lta bu'i
lan 'debs/ slar dri ba gnad la 'bebs 'dra'i bstan bcos shig spyan lam du thogs pas/ der paN chen rin po che yang dges pa mchog tu 'khrungs te mnga' ris na mdo sngags kyi
tshul la sbyangs pa mthar phyin pa'i mkhas pa 'di 'dra yang snang/ ngo mtshar zhes dang/ shes rab seng ger ming btags pa don mthun du 'dug go// zhes kyang yang yang bka'
stsol bar mdzad ces/ bdag gi bla ma mkhas pa'i dbang po dpal ldan tshul khrims pa'i gsung las thos so//de rjes gzhi byes kyi dge ba'i bshes gnyen phra rags kun gyi grwa skor
gnang mtshams/ shar nas byon pa'i dpon slob yongs la 'bul ba'i rnam gzhag/ tsan dan jo bos gtso byas pa'i zangs/ gser/ spos shel/ byi ru mu tig/ ras sngon dmar/ bzang
drug sogs stod zong spus dag gi 'bul ba dpag med phul/ sgal ma rta nyi shu tsam dge 'dun spyi 'gror phul zhing/ phyis 'di skabs kyi 'phros glang thang spyan snga grub rgyal
bas/ stag lung ngag dbang grags pa'i drung tshor zhus pa'i brjod gleng thos pa la/ de dus grwa pa snyoms chung shos la yang lo gsum re'i rgyags mthud yong nges byung
zhing/ de las kyang dpon slob sum brgya lo gsum gyi ring dbyar dgun so so'i

gos mal thogs med de rang ha las pa byung/ paN chen rin po che la 'bul ba'i rnam gzhag blo las 'das pa 'dug kyang de'i nang nas tsan dan dkar dmar mi'i rgyab khur theg tshad
kyi sdong po gnyis dang/ byi ru'i rgyal mo lag pa yal ga sum cu so bdun la dbangs rtse khur longs pa zhig snang ba de kun yang ngo mtshar che bar 'dug zhu zhes stag lung
du thos so//der g.yas ru byang nas chos rgyal rnam rgyal grags bzang pas dus 'khor sman dpyad skor la dri ba du mar gnang ba'i lan 'bul ba dang/ da nged kyang lo brgyad
bcu gya gnyis stengs su slebs/ nyi ma gangs thog tu 'khyol ba yin pas phyis mjal ba'i spros pa med/ da res cis kyang mjal ba'i thugs tsham dor ngos/ lam byang phyogs la
'byon dgos gsung nas phebs lam byang la gnang zhing/ der chos rgyal bkra shis mgon pas mar lam paN chen rin po che la/ nang ras par ma khro mo legs pos byas phyi so ba 'ga'
ji dkar pos byas pa'i gur/ yol gcod kyi phugs su gzim chung dang bde spyod nyis sbrag/ mdor yol ba phyogs gang gsal de la g.yab kha phyogs der bstan/ yol skor gnang dus
gzims khang ka bzhi yangs pa tsam gyi khyon ka ba sogs cher mi dgos pa'i 'phrul rgya gar bzo khyad 'don zhig phul bas/ mthong ba kun blo 'das kyi ya mtshan du byed cing/
phyis gser mdog can gyi gos sku g.yed can bsgrub nas rab gnas gnang dus yo ya mtshan du sgrog cing/ slob dpon mya ram pa'i zhal nas/ sngon glo bo nas phul ba'i ras gur
khyad 'don de kun khyed tshosvc: or: chos?ma mthong ba yin yod/ nga la ni gos sku bkram pa de la thang ka chen po zhig gi mthong las med gsungs pas der tshogs kun bzhad cha
byung zhing/ der paN chen rin po che'i zhal nas/ sngon gyi de la

yang gur lha khang ma zer ba yin gsung/ mtshar po rang cig yod ces sprul sku sman thang pas bshad do//der chos rgyal bkra shis mgon yab sras rnams kyis nyin lam gsum gyi bar
du skyel ma mdzad/ mthar gser gyi maNDal phul/ zhabs spyi bor blangs/ gdung ba'i spyan chab g.yo zhing smon lam dpag med btab nas/ slar glo bo nang du phebs/ paN chen rin
po che dpon slob kun kyang mar lam shul bde bar byang ngam rings su phebs/ der dbyar chos kyi sgang du snang bas rigs pa'i bro gar so sor bsgyur zhing/ mkhan chen spo
ra ba 'jigs med grags pa bzhugs pas/ spyan 'dren zhus/ phan tshun phyag rkyong ba gang bder gnang zhing/ zhabs tog bsnyen bkur yang dag pas phebs lam gyi dub pa bsal/ der
sdom rigs kyi dri ba las brtsams pa'i 'bel gtam yang sgo du ma nas gnang ngo//de mtshams lhun sdings su chos rgyal rnam rgyal grags bzang dang mjal nas/ chos kyi 'bel gtam
mang du mdzad pas thugs lhag par rangs te/ drung chen po ba rang gis bla ma'i gtso bor bkur ba'i chos rje rong ston shes bya kun rig pa dang/ ngor chen kun dga' bzang
po ba gnyis ka dang nged 'phrad cing/ chos kyi dri mal mtha' yas pa byed myong na'ang/ 'di 'dra'i phyogs tsam yang med/ rang re'i bsam pa la rje thams cad mkhyen pa phyogs
las rnam rgyal ba zhing brjes phyin/ bod yul 'dir bstan pa yongs rdzogs kyi mig rkyen khur ba'i smra ba po cig mi srid snyam pa'i yid khong du bsdus yod kyang/ da sems
sos shes dges pa'i bka' lung dpag med stsal/ der paN chen nyid kyis kyang dus 'khor gyi bka' 'phrang ma bde ba kun/ ja gral du gleng slong gi zhu mal kho nas sgrog khrol
te/ phyis mtshan nas smos dus rigs ldan padma dkar po zhes nye tsher

gsung zhing/ der dus kyi 'khor lo sdom pa chen po'i dbang bskur yang gsan/ de nas dpon slob rnams shar phyogs su phebs dus/ byang pa la rgyal khrims mig rkyen srung mi med
pas mnga' ris kyi rdzas stobs che ba mig tu ma tshud par/ chos rgyal rnam rgyal grags bzang pa bzhugs nas tsha lam tsam gyi sar/ nar khu g.yung drung zer ba'i sdig can des
chom po byas/ dngos po gong khal 'ga' re phrogs lhag par drung chen sangs rgyas seng ge la/ brla la mdung rtse dam pa zhig phog nas rmas so//der de'i nyin rang chos rgyal
rnam rgyal grags pas gsan nas/ de'i srod la thugs dam gtor ma zur drug pa 'phangs pas bstan gshigs de'i khang pa'i stengs du me sgra dang bcas babs/ der dngos po phren
tshegs de rnams thugs kyis btang/ lam srangs nas 'byon 'dod la/ byang nas zhu nan byas re shig 'jad mthong smon du bzhugs shing/ de'i ring rgyud 'bum gzigs rtog dang/ grangs
chen bco brgyad la sngar rgol du zhal bzhes kyi dam bca' bkod pa'i grub mtha' bsdus pa de yang mdzad/ der chos rgyal rnam rgyal grags pa nyid kyis che thang du bkas
bcad nas/ sku rgyal blo 'das dang/ drung chen sangs rgyas seng ge la yang rgyal ka chen po'i yus 'dogs mdzad/ de rjes ston ser gser mdog can du phebs/ rje don yod dpal ba
dang yab sras zhal mjal gnang mtshams/ de lo dbyar de dbyar med song ba'i gsob byed dgos gsung/ tshogs pa'i mkhan chen blo gros bstan pas zhus pa'i ngor/ mdo rtsa'i dka'
'grel nyi ma'i shing rta'i thugs rtsom sku mtshams se ba'i ngang nas gnang zhing/ 'dul ba nyid sangs rgyas kyi bstan pa'i rtsa bar dgongs pa'i gces spras gyis las brgya'i
TI ka ba dan dkar po'i rnga dbyangs

bslab bya chen mo sogs sngon med kyi legs bshad dag cig kyang rim gyis yi ger 'khod par mdzad do//der lo gsar shar ba'i me pho spre'u vc: 1476dgung lo zhe dgur phebs pa'i dus/
thog mar ngor dgon gsar bla ma'i gdan sar mang ja 'gyed bcas zhu ba la phebs pas/ rgyal tshab kun dga' dbang phyug pa'i drung gis sngar ltar dpe ma mchis pa'i bka' drin
bskyangs shing/ der zla phyed tsam gyi ring la gsang 'dus 'jam rdor sa skya pa'i thugs dam gyi mthil/ bla ma gnyan lo tsa ba'i lugs kyi dbang bskur rdul tshon ma dang/
de dang rjes 'brel gsang 'dus spyan ras gzigs kyi dbang/ rgya gzhung tha dad kyi lung/ 'jam pa'i rdo rje'i bskyed rdzogs khyad par ba dag gsan/ der rgyal tshab kun dbang
pas khyed dbus la mi 'byon pa'i rten 'brel yod do gsung/ bcom ldan 'das mi bskyod pa'i rgya nag gi sku rtse khru gang pa gcig gi gnang sbyin yang stsal/ de mtshams chu mig
tu che sa bdag chen blo gros dbang phyug pa'i drung du phebs pas/ khyed mnga' ris su bzhugs ring thugs dam rtogs pa khyad pa can zhig 'khrungs yod par snang/ sngar nged
rang rus gog 'di ches pas rtog pa ma chud/ da ni khyed kyis phyag byas dus dpral ba tsha zhum zhum byas yong gi snang zhes che bstod dang/ bzhugs sa yang gzims chung gcig
la yol gcod mdzad nas gnang zhing/ tho rangs bdag chen drung gsung phra mos/rdo rje 'chang chen rdo rje rnal 'byor ma//grub chen nA ro pa dang pham mtheng pa//shes rab
brtsegs dang mal gyo sa skya pa//rje btsun sku mched rnams la gsol ba 'debs//kho de tsho longs ja skol/ drung chen po ba'i drung 'o brgyal gsung ba zhig yod ces/ paN chen
rin po ches gsungs pa'i gsung sgros mnga' ris su skyor mi mang po byung ngo//der da gtsang rang

du bzhugs la sa skya pa'i bstan pa'i rgyun la phan pa'i 'chad nyan rang gnang dgos/ da lo thog mar chos gzhis 'di dag bskul zhing/ nged shi mtshams shi rjes gang yod mdzod
la/ chu mig stong skor 'di rnams khyed kyis 'chad nyan dang/ gser mdog can gyi thes mdzod// khyed thugs mi dog par nged rang ma shi gong nas yi ge thel 'byar byed gsung ba'i
bka' lung nan chen gnang zhing/ de'i lo rje mus chen dang/ chos rje 'jam dbyangs sher rgyam ba'i sku bstod thub bstan gser khang ma dang/ mtha' yas ma gnyis brtsams 'phral
re 'dug pa'i lung yang stsal nas/ slar yang gser mdog can du 'ongs/ de nas dbus phyogs su/ rgya ma mkhar rtse bas glo bo rang du 'bod mi byung ba dang/ khyad par du
spyang lung rin po che dgung lo brgyad dang lnga bzhes pa de'i zhal zhig mthong 'dod rang gis cis kyang dbus phyogs la 'gro rtsis rang gis zhed che ba byas kyang/ gzhis
ka nas dang/ dpon drung g.yung ba sogs kyis kyang nga dgon pa gsar pa'i 'gram bting tsam la ma bzhugs na rjes dod pa'i tshad gtan nas mi srid pas zer/ nan bskyed byung/ der
na ning yang dbyar med du song bas yid skrag/ da lo dbyar khas len byas nas/ dgag dbye grol dang bstun 'gro rtsis rang la chos sdings nas rin po che pa'i drung zla ba
bdun pa'i tshes bco lnga la zhing brjes pa'i tshul 'bul mi byung bas/ thugs khral mtha' med gnang zhing/ gdung rten gyi rgyur zangs ser mang du stsal/ da ste gnyis med seng
ge la rgyu mtshan med pas grwa tshang gi mings bzhag 'di'i so chis la bsdad pa drag snang gsung nas/ lo bzhi'i bar gtsang phyogs rang du zhabs brtan par bzhugs shing/
dgung lo zhe dgu pa'i steng de nyid du/ rgya rgan nang pas do dam mdzad/ span mi dmangs kyis ka ba

sum cu so drug gi sa'i kun ra rnying pa 'di bsgrubs shing/ 'di nyid kyi gtsang khang na bzhugs pa'i byams mgon don yod dpal ba'i sku 'dra sku tshad ma 'di rten bzhengs kyi
thog mar mdzad cing/ 'di nyid sku dngos ji lta pa'i 'dra len gyis/ dbu'i gtsug tor gsal por 'phags pa yang bcos yod pas/ rab gnas la rje don yod dpal ba rang gdan 'dren zhus
pas/ gzigs mo yang yang mdzad nas bzhed cing/ der dbu zhwa zhwa ser cig zhus yod pa bsal bas/ dbu'i gtsug tor gzigs pas/ phyag gis nem mnan nas 'an bu la 'di 'dra mi
bdog gsungs pas rjes med du gyur ces de dus dngos su gzigs pa'i mnga' ris pa rnams kyis gsungs pas mnga' ris na grags tshod shin tu che zhing/ bka' las kyang 'di la rab gnas
zhal dro rang zhig byung bas/ phyis kyi rten thams cad la bar chad med pa'i rten 'brel rabvc: or: rang?'grig la song zhes gsung/ zhes thos shing/ da lta yang dge ba'i
ltas la dbu zhwa rgyab/ mi dge ba la mdun ngos bskyur yong zhing/ rtog pa bcug na zhal gyi gzi mdangs dang/ zhal ngo nag mi nag rang gis legs nyes 'byed par snang ngo//der
me mo bya'i lo vc: 1477dgung lo lnga bcu'i steng du dpyid chos la gzhis ka nas sbyin bdag gnang/ 'brong sgang nas zhabs tog bsgrubs te sreg shing du mdzad pas/ sngar bzhin
sa skya paN chen gyi chos khri nyid kyi steng nas dpyid chos mdzad/ der rjes dbyar zhal bzhes 'du khang rnying pa nyid du gnang zhing/ dus tshigs kyi mdo 'don pa sogs
la thugs brtson che ba'i khur bzhes mdzad pas/ drung nas chos kyi bzang po bas/ rang re'i rje'i drung chen po ba kun kyang/ dge ldan pa la skrus pa'i dbyar gnas 'dis tha
na grwa pa'i chos ka 'tshol ba tshun la zhag bdun las 'gro sa med pa 'di

gu rang dog ces/ de gong sa skya pa la sngagsbsngags pa lta zhog/ mtshan nyid pa rang la yang 'dul ba'i mig rkyen ci yang ma dmigs pa 'dis mtshon to//gzhan yang gnas brtan
tshul blo ba la/ phyis paN chen rin po ches zhal kur gnang dus/ sngon rje don yod dpal ba'i grwa pa rnams rgyal btsugs nas/ khyi shig bsad pa la sdom pa 'chor mi 'chor de
la/ da gnas brtan nas ci gsung/ gsungs pas/ los 'chor lags/ 'dul ba na srog gcod pa dang zhes gsungs shing khyi shig la srog yod pa la 'os ci yod/ rgyun du zhu ba ltar 'chad
nyan rgyugs len las/ grub mtha'i nges gzung smos ci/ tha snyad gang la'ang brdar ma thogs pa zhig las med/ phyis paN chen rin po che'i sku tshe'i stod la/ mnga' ris
pa'i slob gnyer ba 'dra yar slebs dus thun mong zin thun bskyar bas/ rje don yod dpal ba'i grwa rgan yon tan che ba rang du byas pa gcig na re/ khyed kun gyis rig pa sgrims
shig/ ngas byams mgon don yod dpal bzang po'i drung du/ mi lo chen po nyi shu rtsa gcig bsdad de/ dpal ldan chos kyi grags pa'i tshad ma sde bdun bya ba las ming ma thos/
mngon pa sde bdun dang kha 'chal de 'dra mis tshor ro zer byung ba la/blo gsar pa de kun gyi sagyis? //ye shes la 'jug ka tya bus//rab tu byed pa dbyig bshes kyi//rnam
shes tshogs ni lha skyid kyis//chos kyi phung po shA ri'i bus//gdags pa'i bstan bcos mo'u 'gal bus//'gro ba'i rnam grangs gsus po ches//khams kyi tshogs ni gang pos bsdus//shes
mdzad pa po'i dgra bcom pa bdun dang bcas pa'i ming gsal bar brjod pas/ khong bgres po de na re/ 'dug 'dug ngo mtshar che'o zer ba yang byung zhes gtam yod do//sa
pho khyi lo vc: 1478dgung lo lnga bcu nga gcig stengs su/ sngar

gsang phur bdud sde bcom pa'i ltas khyad par ba'i mtshan ma bstan pa'i dbu ma'i stong thun che chung gnyis dang/ phar phyin gyi spyi don chen mo'i brtsams chos kyi dbu btsugs
te/ rim gyis mthar phyin par mdzad la/ sngar mnga' ris su dgung lo zhe gcig dus/ gnas gsum gsal byed/ kun mkhyen rong po'i rnam thar/ sdom gsum gyi dri ba sogs kyi yig
mkhan kong ston mgon po rgyal mtshan yin zhing/ phyis dgung lo don bdun bar gyi rtsom yig drung nas lo tsa ba chos rgyal mtshan pas gnang/ khong rgya gar la gshegs phyin/
bde mchog rnam bshad/ byams chos lam rim sogs sku tshe mthar phyin gyi gsung rtsom dag gi yi ge pa ni da lta'i a zhang bsod lhun pa nyid yin la/ drung yig chos rgyan pa
yang glo bo'i sde pa bkra shis mgon pas spyan lam du thogs pa rang ma byung bas/ mnga' ris gung thang tshor phebs/ mngon dga' chos sder mkhas btsun dpal ldan dar gyi drung
du sgra'i sa ris/ snyan ngag/ sdeb sbyor/ rgya yig rnam grangs du ma'i bslab sbyangs yang dag gnang rjes/ khong pas khyod blo gsal bar 'dug pas bstan pa la phan pa srid/
mtshan nyid kyi slob gnyer la bkra shis lhun por byon gsung ba ltar byon nas phar phyin gyi lung 'bring tsam mdzad skabs/ mnga' ris glo bo'i grwa pa brag dkar chos rje
yon tan bzang po dang/ drung btsun shes rab dpal 'byor bas blo brkus nas sa skya par zhal bsgyur te/ paN chen rin po che'i zhabs drung tshor phebs/ drung nas shangs pa la
phar tshad dbu gsum gyi gtong chos zhus nas/ thogthoka mar thugs gnyer rang lo sbrel mdzad rjes// rim gyis rig gnas kyi sku yon la dpagsvc: or: dbags?nas/ paN chen rin
po che'i spyan lam thogs te rtsom yig gi mthil ma gnang ba'i bka' 'bum phal cher

du/ yi ge pa ni blo bzang chos kyi rgyal mtshan no zhes 'byung bas so//lo tsa ba 'dis kyang tshad ma'i brgyud 'debs kha che paN chen gyi gong ma/ wa gIndra paNDi ta ste paN
chen ngag dbang zer ba la/ wa bu paN chen dang/ paNDi ta chos kyi nyin byed kyis rgya gar gyi lam nas zhu yig phul ba'i rgya skad la/ dharma dI pa ka ra zhes bod skad chos
kyi nyin byed la chos kyi snang byed du byas pa/ 'jam dbyangs dkar po'i sa bon/ rdzogs pa'i sangs rgyas a las byung/ zhes a thung yin pa la 'brug gsum gyi zlas phye ba'i
AH yig tu bris pa sogs dpyad rgyu cung zad cig 'dug kyang/ sngon ni sus kyang gleng brjod ma mdzad snang ngo//de'i dpyid chos la nyug rgyal khang du phebs shing/ der mnga'
ris glo bo nas/ rgyal tshab kun dga' dbang phyug pa'i drung zhing brjes pa'i mang ja zhu mi sleb pas/ lnga mchod pa sogs sngar glo bor bka' chos zhus pa'i grwa rigs/
bdag gi bla ma rje btsun kun dga' mchog grub/ paN chen byams pa gling pa dpal ldan tshul khrims pa sku mched/ brag dkar chos rje yon tan bzang po ba/ dbu mdzad kun rgyal
ba sogs drag rigs re res thos mchod la mang ja re zhus zhing/ der paN chen rin po che dang/ dgon pa shar na rje don yod dpal ba bzhugs pa'i yab sras gnyis ka'i drung du
bsngo rten so so dang bcas pa zla phyed tsam bsgrubs rjes/ paN chen rin po che'i gsung gis/ nged kyis thos mchod la/ rje rdo rje 'chang gi bka' 'bum gyi lung zhig sgrog gsung/
nyug pa'i phyag dpe'i steng nas pod bzhi ma'i lung zhag re la po ti phyed phyed zhag brgyad la rdzogs par gnang zhing/ sngar smros pa'i mnga' ris pa'i che btsun de
rnams kun gyis gsan no//dbyar zhal bzhes gser mdog can du mdzad cing/ 'di'i lo mngon pa kun las btus kyi dka' 'grel gyi thugs rtsom yang gnang/ de'i grub mtha' bsdus pa dang/
rab byed gsum gyi TI ka yang phyis mdzad do//de ltar gtsang phyogs su lug spre bya khyi vc: 1475-78ste lo ngo bzhi gdan chags/ gtsang phyogs kyi phrin las kyi rmangs
gzhi things nas/ slar glang thang nas spyan snga blo gros rgyal mtshan pa'i chos 'khor rtse'i grwa sdud byas pa'i/ grwa pa 'di phyogs kyi drag bsdus rang 'di dag rab byung
gnang ba'i ched du de nas zhabs ma bskyod na/ nged rnam pa che phra kun gyi bsam pa gtan mi gang ba yod pas shes nan zhus rang gnang ba'i dbang las/ dbus phyogs su chibs
kha bsgyur ba gnang skad do//'di skabs rnam thar rje dbon mar/ gser 'phyang me mo bya lo vc: 1477'phebs gsung ba ni thugs rtog ma chug pa yin te/ de ltar na lo bzhi gtsang
du bzhugs shes gong du bris pa la lo gcig mi tshang bas so//de nas sa pho khyi lo vc: 1478smin drug gi zla ba ngo dkar tsam la gtsang phyogs nas zhabs zung gi 'khor
lo bskyod bde bar bskul te/ rin spungs nas dpon slob thams cad la gsol phogs/ lam chas rgya cher btab nas/ sde snod 'dzin pa brgya phrag lnga lhag tsam gyis mdun nas bdar
bzhin du/ ngur smrig gi jo mo sgrol ma'i drung du snyan dar/ dkar me/ gser chab zhus/ dpon slob yongs kyis lhan cig gsol btab gnang nas/ rim gyis dpal bde dang/ gong dkar/
lum pa rnams kyi zhag phog dang bstun pa'i zhabs tog bsgrub pa'i ngang

nas/ drang srong srin po ri'i bde mchog mjal ba la phebs shing/ de'i nub paN chen rin po che'i zhal snga nas/ bde mchog lha khang nyid du gzims pas/ srod kyi cha la bde mchog
lha dpa' bo gcig pa de nyid zhal bzhi phyag bcu gnyis pa'i skur gzigs shing/ de'i glang lpags nam mkha' la gdugs bskor ba ltar gzigs nas/ paN chen

nyid kyang thugs dam zil che ba'i ngang nas/ re zhig phyag gi bzhugs stangs gzigs snang ltar la yun ring du bzhugs pa drung chen sangs rgyas seng ge bas mthong la/ rgyu mtshan
gtan tshigs dang 'brel ba ni/ drung yig chos rgyan pas dgongs te drung btsun shes rab dpal 'byor ba la gsungs pa las bdag gis thos shing/ 'di thad rnam thar gsum ka na
mthun par srin po rir bde mchog gi gzigs snang byung zhes tha dad na bkod yod do//de nas rim gyis 'phrang por phebs/ zla gcig gi gsol phogs phul ring chos ra rigs lung
smar ba gnang/ de mtshams shel grong nas zla phyed phogs shig phul ba la lam chas su mdzad nas/ chos 'khor lha sa'i jo bo rin po che la gser chab 'bul ba sogs dang/ dpon
slob yongs kyis smon lam rgya cher gnang rjes/ grwa pa bying rnams gzhung lam bsrangs rgya ma khri khang du rdzong ba mdzad/ paN chen rin po che dpon slob drag bsdus rang
zhig spyang lung du phebs/ spyang lung rin po che'i thugs ljags spyan gsum byon pa mjal ba gnang zhing/ lhag par sngar spyang lung rin po che zhal bzhugs dus phyag nas 'byar
ba'i sku 'dra sku tshad ma bla ma dngos byon te steng gi g.yabs lho bstan na yod pa'i drung du phebs nas mjal ba'i mod la/ sku 'dra rin po che de'i spyan gnyis las 'od
zer sna snga nyi ma'i mtha'i 'od 'phreng lta bu 'phro ba der 'dus yongs kyis mthong zhing/ de dus drin can spyang lung pa gzhon nu chos grub pa'i zhal snga nas dgung lo
bco lnga bzhes pa zhig yod gsung zhing/ paN chen rin po che dang zhal mjal ba'i sngon ma rang de yin na'ang de'i lo bka' 'brel ni ma thob/ phyag dbang tsam ka yin zhes
dngos su gsung ngo// phyag dbang tsam ka yin zhes dngos su gsung ngo//sbyangs gnas phra ba'i yon tan dpag dka'i dngos//cher rlom rgyang mig spyod

pas mthong min kyang//shin tu zab mo'i rnam dpyod gsal ldan pa//gting mtha' med pa'i blo gros legs byas shes//brtsang dris brtags pas mkhas pa phal gyi gting//yongs su mi rtogs
gangs can ljongs 'dir su//gang nas smras kyang de nyid la sbyangs tshul//blo gros mi zad spobs pa brtsegs par grags//dus 'khor rin chen gzhal med khang bzangs rtser//blo
chung phal gyis bgrod pa'i spobs med la//rigs ldan ye shes gzigs pa'i yul 'dzin khyod//dka' ba med par tshul der byang chub gyur//thos tsam mkhyen pa'i rang bzhin khyed
la yang//ma thos sgrib byed snyems byed 'di mtshar to//yud kyis nyer dgongs the tshom phra ba'i cha//khyed thugs la 'jug gzhan ngor ston min nam//bzod pa'i rang mtshan
bzod 'bras yid 'phrog sku//drang po'i rang babs drang por stsol ba'i gsung//gdod nas rab zhi gdod nas dag pa'i thugs//yon tan rgyan ldan yon tan 'od ltar 'khums//bstan
dang 'gro ba'i don byed gang gi thugs//yongs su bskul bas 'bad med chos ston gsung//dad pa'i shing rta 'dren byed yid 'phrog sku//thugs gsung sku yi dkyil 'khor lta na sdug//yi
dam yongs grub gzigs pa'i dpal gang gis//gzhan dbang mdzes pa'i gar bsgyur ngo mtshar gnas//kun brtags gdul bya'i ngor yang brtse ba can//ye shes rab bkra'i spyan
lnga lhun gyis grub//ces paNDi ta chen po shAkya mchog ldan dri med legs pa'i blo gros kyi rnam par thar pa zhib mo rnam par 'byed pa las/ yid dam gyis rjes su gzung ba dang
mngon par mkhyen pa'i gnas las bsgrags pa'i rab tu byed pa bcu drug pa'o//Chapter 17: mkhas pa'i mdzad pa'i mig 'phrulder rgya ma'i gtsug lag khang der gzhi

byes kyi tshogs pa ma lus pa la zla phyogs bzang ba zhig gi bsnyen bkur phul nas/ chos ra rigs lung sogs lhag par smar bar gnang zhing/ der sku 'chag pa la sngon rgya ma sangs
rgyas dbon gyi gtsug lag khang de nyid du zhabs skor gnang ba'i tshe/ re shig cig nas drung btsun shes rab dpal 'byor bas zhabs phyi la skor ba gnang bas/ skor ba lan
gsum tsam song dus/ ga re gsung nas/ gtsug lag khang sngon gyi thog dpangs phal thog dgu tsam yod pa de la phyag brkyangs nas de'i shing bang yo la phyag reg ste/ 'di ltar
ga bang re re'i nang na yang sangs rgyas kyi sku de bzhin gshegs pa'i ring bsrel gyi snying po can re re dang/ mchod pa cha tshang ba bzhugs pas gsung/ ston pa'i gser
sku 'khyid gang pa dang/ sngon gyi ting rnying pa 'dra la phyag g.yon pa'i mthil du bzhag nas/ g.yas pa'i mtheb mdzub kyis sgra rjes su bskul bar mdzad pa dngos su gzigs
pa las/ ji srid nas bsams pas sku'i rnam par 'phrul pa bstan par yid ches pa'i dad pas snying brlan bar gyur te/ rang gi mched po mchog tu gyur pa drung yigyid chos rgyan
la bshad pas/ khong na re/ rang re'i bla ma 'di'i sku gsung thugs kyi gsang ba bsam gyis mi khyab pa'i gnas 'di su zhig gis brjod par spobs/ res rtsom yig drung du byas
dus/ shog logs re tsam phyag thogs med par zhal pad gnang ba de 'bri ba'i ring/ bdag gi snang ngor mnal ba'i rnam pa re gnang bas/ da tshig mtshams ji ltar yod bsam nas mnal
sad phyir smyug mas thag thag bskul bas/ yang sngar gyi de rang gi thad nas sha re bka' stsal zhing/ de lta bu'i sgrib med dag pa'i thugs dang ldan yang/ gzhan ngor thugs
rtsom che ba kun la gal po che'i ched du

gnang nas/ rje btsun 'jam dkar gyi bris thang sman bla don grub pa'i gzabs bris ma chung chung zhig yod pa'i drung du mchod pa gsar pa re bshams/ paN chen nyid kyang re shig
dbu gtums nas thugs dam bzlas brjod kyi tshul re dang/ sha sha dha ra dang/ ri bong 'dzin pa ltar dkar sogs skad gnyis spel ba'i 'jam dkar gyi bstod pa de gsung nas// gang
yin pa'i thugs rtsom la 'jug pa yin no gsung zhing/ chos rje drung btsun pa ni/ ngas bsams na mched po lo tsa ba rang yang sangs rgyas kyi ye shes kyis bzung ba'i nyan
thos mchog gi tshul 'dzin par ka 'dug/ ding sang sde pa kun gyi yig mkhan 'di dag nyin re bzhin dang/ yi ge'i spor rtsom gyis dus 'da' bar 'dug ste/ tshig re nas len pa'i
sdug brtsir 'di la/ bstan bcos chen po mtha' dag ni thugs rtsom shog logs re lan re las skyor mi dgos pa ya mtshan rmad du byung bar go/ zhes lan brgyar gsungs pa thos
so//der rgya ma nas glang thang du phebs/ dbyar snga ma nas zhal bzhes gnang zhing/ sngar paN chen rin po che mnga' ris su lo gsum bzhugs ring bstud mar ser bas lo tog bcom
pas sngags pa mthu bo ches ser srung la bad dgos pa de la/ da lo paN chen rin po che bzhugs phyin lo gnyer gyis gang byed ces yul mi kun ngag 'cham nas gtad med du bzhag
pas lo dgra'i rnam pa cung zad kyang ma byung bar/ de lo las lo legs pa mi dran pa byung ngo//der dge 'dun tshogs kyi dbu la paN chen rang yang phebs nas/ spyan snga
blo gros rgyal mtshan pa'i drung du thub pa dgongs gsal gyi bshad lung zhang mdo sde dpal ba'i dgongs 'grel dang sbyar ba dang/ logs su paN chen rin po che rang gis gsang
'dus kyi 'grel bshad/ bu ston rin po ches mdzad pa'i mtha' drug rab

gsal gyi lung gsan no//dbyar ring spyan snga blo gros pas mkhan po dang/ paN chen rin po che'i drung gis slob dpon gnang nas/ thus btsun gtos che ba rang la rab byung gnang
zhing/ mkhas pa chen po lcang ra ba'i drung yang de lo rab byung gnang te mtshan blo gros bzang por btags pas shes so//der tshogs pa rnams dang skye bo grangs med pa la/
'phags pa brgyad stong pa'i bshad lung gzab rgyas gnang zhing/ de dus gnang ba'i brgyad stong pa'i bshad tshoms don bsdu'i gsung rgyun snar thang pa shes rab tshul khrims
kyis yi ger bkod pa'i dpe dngos khong rang gi phyag nas drung btsun bzang po brtan pa'i phyag tu gnang ba khong gis bdag la stsal kyang da lta mnga' ris su lus/ de nas
dpe gzhan ma 'phel bas yid lhag par 'phreng ngo//der grwa gsar slob gnyer ba rnams chos 'khor rtser slob grwa gsar 'dzugs gnang zhing/ dbyar gyi dgag dbye thon rjes glang
thang pa'i che btsun grong chen ma lus pas rang rang gi khyim du spyan drangs nas bsnyen bkur dang 'bul ba rgya cher phul zhing/ de skabs grog mkhar nang so la bar brgyud
mdzad/ stag lung ngag dbang grags pas spyan 'dren gnang/ rin chen sgang du grags pa'i stag lung ba'i dgon gzhis nyan po'i mdun der mjal/ bka' 'brel gyi thog mar rje thams
cad mkhyen pa phyogs las rnam rgyal ba'i zhal gzigs kyi dbyangs can ma dkar mo'i rjes gnang de gsan pa'i phyags phyir bdag gi bla ma dpal ldan tshul khrims pas kyang gsan
zhing/ drung yig chos rgyan pa yang yod ces gsung ngo//de stag lung ngag dbang grags pa dang mjal ba'i sngon ma rang yin/ der stag lung ngag dbang grags pas gos bem ha
hUM ri mo me tog zlum 'dzings

ma khyad du 'phags pa'i na bza' gcig gis gtsos pa'i gnang sbyin yang dpag med stsal zhing/ bka' las da lo khyed kyi dbyar ring 'phags pa brgyad stong pa'i lung mdzad dus steng
gi nam mkha' la 'ja' 'od nyis rim rna cha dgu 'phreng gis bskor ba'i ya mtshan dang rjes 'brel nam mkha' la bltas dus/ lha rdzas kyi me tog dkar po'i char pa sal ma sil
ma babs pa/ de'i ring lam la 'gro mi tshong pa kun gyis kyang mthong bar snang bas nged la zer mi yang yang byung bas yid lhag bsam dag pa byung bas na spyan 'dren zhus
pa yin zhes da lta'i bar du stag lung thang na gtam du sgrog par byed pa las so//de'i don de gtsang phyogs su phebs nas/ de phyin chos grwa chen por chos sgrigs kyi bca'
khrims dgun smal po'i zla ba nas rta zla'i bar/ phar phyin dang mngon pa gong 'og re mos byas tshar re thugs bshad gnang zhing/ dbo dang nag pa zla ba la dpyid chos la/
dbu ma rtsa 'jug rdzogs pa re gsungs/ snron gyi zla ba'i yar ngo'i bco lnga la gso sbyong dang/ dbyar gnas kyi sbyor ba mdzad/ mar ngo'i dga' ba dang po la dbyar gnas par
zhal gyis bzhes nas/ 'dul ba dang tshad ma'i mtha' gcod rgya cher gsung bar mdzad do//de ltar spyi choscho sa? kyi chos tshoms rtsol ba'i ngang nas sgos chos rang rang
gi blo tshod dang bstun pa'i phar tshad spyi TIka/ yan lag rgyas bshad/ don bdun cu/ rtags rigs/ blo rigs/ phar tshad so so'i thal phreng/ thun mong zin thun sbyor ba rtsi
ba'i bar dang/ de las blo tshod gong zhugs la sa skyar tha snyad bzhag pa'i grangs chen bco brgyad du grags pa'i gzhung chen dag gi bshad 'thems/ 'bru gnyer sbyor bas brgyan
pa yang/ paN chen rin po che nyid kyis zur 'chad gang la yang ma bltos par rtsol bar

mdzad de/ dper na nged kyi a jo glo bo dpon drung rnam sras par grags pas/ paN chen dang mjal ba'i skabs/ glo bo nang gi zhib dpyod dris mal gnang dus/ bka' las/ chos rje byams
pa gling pa dpal ldan tshul khrims pa des/ nged rang gi mdun du grangs chen bco brgyad kyi gzhung tshig 'bru sna gcig la yang lhag chad med par spyi TIka rang re'i ngag
las rdzogs shing/ tshig gcig la yang zur ma nyams par bshar sbyang byas/ da ltar rab 'byams pa grags pa can mang dag 'di tsho na yod kyang 'gran dpe med/ sngags kyi ni
tha na bris thig tshun sngar nas shes tshar ba'i byang chub par 'dug pas/ rang re'i dus 'khor dbang mo che'i rdul tshon yang khong gis bzhengs/ de dus lag pa gnyis kas
sa tshon 'bri ba/ sman thang nang pa don grub pas gzigs pa 'di 'dra'i gdod byas na/ nged kyi pir gyis 'bri ba brdzun gsob tu snang/ nged la dngos su zer ba na yang/ mtshan
nyid pa skad 'di chags sngar spun 'tshag che bar snang bas/ khong gis bslabs shes yo nges rdzogs skad sgrog pa snang ngo//sgra snyan ngag sdeb sbyor rnams kyang nged rang
gi lag tshar yin/ phyis slob dpon mi nyag pas khong la rang re'i lag na yod pa'i sgra TIka chen mo'i steng nas sa ris gtong ba skad kyis grags kyang/ de sus su la slob
pa yin ma nges/ rtsis kyang mthar phyin pa lobs 'dug/ mnga' ris su mkhas pa rtsis phrug bya ba'i pha las bslabs zer/ lha ris kyang rgyab tu rtsol med du 'bri shes pa'i grags
pa thos/ khong 'di'i slob gnyer rdzogs pa nas byams glin dbu che ba'i gros bton yin/ ngor tshor lo gsum tsam 'gro dgos par snang/ nged la zhur byung bas de kha legs
khyed rang gis ma shes pa ni bslab rgyu med/ ma thob pa'i dbang lung 'dra yod byas phyis de ka byung 'dug/

na ning nged la yi ge bskur byung ba'i nang na/ sa skya pa gong ma lnga'i bka' 'bum blor chud zer ba 'dug/ ding sang sa skya'i bka' 'bum blo la yod pa khong tsam ka yin/ nged
kyang bsam pa rdzogs pas che bkur gyi yig lan byas kyang/ da de lung chung der phangs pa yod de/ bya ba sngon gyi las kyi rang yin par 'dug go// gsung zhes dngos kyis
nged dang sgros byung ba las so//de dus gnang ba'i bka' shog gi nang na yang 'di ltar/dpal ldan shAkya seng ge de'i//gsung rab mtha' yas yi ge'i gzugs//rnam dpyod glegs bur
rab bsdus nas//tshul khrims ske rags mdzes pa can//rdo rje 'chang gi gsang ba la//blo gros goms pa 'dor mdzad khyod//mkhas pa mkhas par yongs shes pa'i//yon tan rgyan
phreng dpag dka' ba//sogs chab shog bka' 'bum nang na 'di las bstod bkur che ba ma gsungs pas mtshan no//de ltar paN chen rin po che nyid kyi zhal lung las/ blo gros yongs
su smin pa'i mkhas pa bgrangs bar mi dpogs pa tsam gyis/ stod mnga' ris/ smad mdo khams/ bar dbus gtsang ru bzhi'i khyon ma lus pa khyab pa'i rnam dkar gyi phrin las yar
ngo'i zla ltar rgya cher 'phel zhing/ de dus srod kyi cha la bsdus sbyor zur rno ba 'ga' re'i zhal spor gnang nas/ nyin rangs rgyal ba'i bka' dang dgongs 'grel gyi don
'chad nyan byas pas/ da lta'i kha 'chal an tsam 'di la sangs rgyas byang sems kyis mi khrel las che yang gsung zhing/ yi ger 'khod pa'i gsung rab kyi nang na yang/kha ba
can du phyis grags pa'i//rdzas dang ldog pa'i bstan bcos ni//'dzin byang kun chub smos ci 'tshal//thos par gyur tshe rna ba dgab//ces gsungs pa ltar shes par ba'o//de nas
sngar gong du brjod pa ltar/ rang

gzhung brtul phod pa'i ring lugs rjes su skyong bar 'dod nas/ dgung lo nga gnyis bzhes pa'i sa mo phag gi lo vc: 1479de nyid la phar phyin gyi spyi don chung ba'i thugs rtsom
gyi dbu tshugs nas/ de'i lo phyi ma lcags pho byi ba'i lo vc: 1480mthar phyin zhing/ 'di skabs bdag gi gnas kyi slob dpon mkhas pa don yod grub pa yang zhabs drung du
phebs pa gnang ngo//der dgung lo nga bzhir phebs pa lcags mo glang gi lo vc: 1481la/ chu mig bdag chen chos dbyings su bzhud pa'i dgongs rdzogs kyi rim pa'i khur len/ sku
gdung zhugs 'bul bar gyi bdag gnyer ma lus pa paN chen rin po che nyid kyis lhums zhugs gnang nas/ dgongs rdzogs dngos gzhi la ngor dang/ thub bstan rnam rgyal gnyis ka'i
tshogs pa mchod zhing du spyan 'dren gnang zhing/ de dus ngor dgon gsar gyi mkhan stengs na mkhas grub dpal ldan rdo rje ba bzhugs pa'i dus yin pas/ der phyag gi bkur sti
sogs tshul bzhin gnang zhing/ thub bstan mkhan por mkhas pa chen po go bo rab 'byams pa nyid bzhugs pas der chu mig tu dgon gsum ka'i dge 'dun rnams bsags/ bdag chen drung
gi phyag rdzas rten mchod par 'os pa rnams ngor dang/ rjes byon gyi dpon slob rnams kyi phyag tu btang zhing/ sngon bdag chen zhal bzhugs dus gnang ba'i rdo rje phreng
ba'i dkyil 'khor zhe gnyis ma ding sang ka drug mar bzhugs pa 'di dang/ lam 'bras lha khang gi dar nag la bris pa'i dar gyi/ 'khor chen 'jigs byed rnams kyi dkyil thang
dang gras mthun gyi rdo rje 'chang rnams las gzhan phyag dpe dbang rdzas sogs sna gcig ma lus par tshogs 'gyed gnang bas/ khong la la dag chos rje chen po ba'i drung mtshan
nyid pa sang sang du song bas gsang sngags kyi chas la thugs rtsis mi gnang ba yin yod zer mi yang byung skad do//de dus kyi 'bul yig gi dbur/'khon gyi rigs brgyud 'od
dkar ma nyams shing//mkhyen pa'i cha shas mang po'i mdzod bzung nas//

thugs rje'i bsil zer phyogs brgyar spro mkhas pa//blo gros chos kyi dbang phyug 'di na shar//zhes spel legs kyi snyan ngag kyang paN chen nyid kyis gnang zhing/ der bka' las/
rang re'i pha sgo ma sgo slob dpon sgo// sgo gsum mchod pa'i sku drin can// zer ba de rang yin no gsung/ dus chen la yang mang ja 'bad med stsol ba'i rgyun rje kun dga'
rgyal mtshan pa'i dus kyang yod mod/ phyis nan gyis bcag nas ming mi grag go//de nas dgung lo lnga bcu nga lnga pa'i stengs su rigs gter gyi TI ka'i thugs rtsom gnang zhing/
'di bskul ba po gsang phu'i chen po kun dga' dpal 'byor bas mdzad cing/ 'di la kong ston byang chub sems dpa' dbang phyug grub pa yang thugs lhag par mnyes shing/ zhal
nas/ tshad ma rigs gter 'chad na drung chen po bas mdzad pa'i sde bdun ngag rol 'di dgos par 'dug/ ces yang yang gsung ba paN chen rin po ches kyang snyan du gsan nas/
phyis chos rje kong ston thub bstan gdan sar phebs dus kyang khri ston la/ chos rje kong po rab 'byams pa 'di la dges par 'dug zer gsung sde bdun ngag rol zhig 'bul ba
gnang ngo//chu pho stag lo vc: 1482'di la sde pa gtsang chen pa dang/ hor shAkya ba sogs stobs kyi 'khor lo sgyur ba de rnams kyi bla mar bkur zhing/ phyag dang 'dud pa sngon
du 'gro bas zhabs kyi padmo 'degs par mdzad do//de'i phyi lo chu mo yos lo vc: 1483shar ba'i skabs/ dbus nas mkhan chen nyi ma'i drung dang/ nub chos lung nas kyang
mkhan chen ratna ka ras zhu gsol mdzad nas/ sngar dgung lo zhe brgyad skabs kyi dris lan legs bshad gser gyi thur mar mtshan gsol ba'i lan 'debs kyi bstan bcos kyi thugs
rtsom yang 'bri ba gnang la/ sngar bstan pa'i mes por dgongs nas kun mkhyen sangs rgyas 'phel ba'i drung tshor thog ma'i dri ba phul ba la/ mdzad dka'i dbang las btang snyoms

su gnang nas thugs kha en ma khengs pa'i tshul tsam/ gser thur nyid nas dpes don go bar rnyed/rta thul gyis ni tshangs chen la//'byung chen gang du 'gag dris pas//mes por rlom
pa'i bsnyems pa yis//bden gtam rlung la bskur zhes thos//shes pas mtshon pa'o//gnad kyi don yang/tshad thub 'grel chen bzhi dang gzhung nyid du//tshig zur ji bzhin ma
phyin 'dir dpyad kyi//tshangs par rloms pa'i bcol chung bgrang yas dag//dpyad yul min pas bde bar gnyid byos shig//ces kyang gsungs so//de dus drung btsun bzang po brtan
pa sogs mnga' ris pa 'gas ston bsod snyoms la phyin dus/ stag tshang chos 'khor na sgra pa sher rin pa sku tshe mthar phyin pa'i skabs dang mjal bas/ ding sang chos rje
chen po ba ci mdzad kyi snang gsung ba la/ sngar gyi sdom gsum gyi dris lan de mdzad kyi snang zhus pas/ khong gi gsung gis/ rang re'i de'i dpe zhig btsal bas ma rnyed/ mi
'dra'i ngag nas/rin chen phreng bar gsungs pa yi//zab mo dkrol ba ci la zer//bya ba 'di la nged sgra par tha snyad btags pa'i dbang las 'dri mi mang ba byung la/ 'gyur
khyad dris pa yin// don du bkol ba bya dgos rgyu yin smras/ 'jam dbyangs chen po'i thugs dgongs la/ khong rang gi thugs kha khengs pa'i mkhas pa zhig gis dris pa ji lta'i
lan 'debs yong dgos par snang yang/ ding sang su byed yin/ da 'dri ba'i gnad shin tu brling ba gnang 'dug pas len 'debs dka' ba yod par snang gsung ba'i tshul/ paN chen
rin po che'i drung du rgyu mtshan phul bas/ ga re der dri ba 'di phul na yongvc: or: yod?rgyu la gsung zhes grag go//mdor na sdom gsum gyi dris lan phyogs nas phul ba bcu
gcig/ gser thur nyid

dang bcu gnyis/ dris lan la yang len du spel ba bzhi bdag gi mig gis mthong ste/ tshig zur ma nyams par yid la gnas so//der glo bo nas chos rgyal bkra shis mgon pas thog mar
rin po che'i khu bas gser rkyang du tshar gsum bris shing/ slar par du rko ba'i sbyin gnas kyang gnang ngo//phyis stag lung ngag dbang grags pa'i gzigs lam du gser thur
phebs skabs/ drung chen po ba'i sdom gsum gyi dri ba de legs snang yang/ dris lanlen de ma legs snang zhes sa bkar gyi chags sdang gi bka' stsal byon zhes kyang grags so//'jam
dbyangs mi gzugs 'jam pa'i dbyangs gang gis//skye nas skye ba nyi shu rtsa lnga'i bar//rjes bzung rjes dpag tshad ma'i blo gros can//sa 'dzin skya ba'i sa skya paN
chen rgyal//rgyal ba'i bstan pa las log tshig dang don//don bzhin gsung rab dpang bzhag mkhas pa'i 'phrul//'phrul chen chos kyi sgo mo brgyad khri dag//dag pa'i thugs su
shar ba'i dpyod ldan su//rang gzhan spyi dang bye brag ma 'dres par//tshig don sil bur phye nas ston pa'i ngag//sdebs legs don bzang legs bshad dpe bral ba'i//bstan bcos
rab dbyer btags la phyag bgyi'o//dngos bstan gsal dang dngul dkar me long gzugs//mthong bas yid 'dren yongs kyi yid 'jo ba//sbas bshad gting zab rgya mtsho'i nor bu lta'i//dgongs
don dbyings de sngon chad su yis shes//smros shig smra 'dod lce bde 'khyog po can//skad gnyis bsdebs ltar rang mtshan sil bu las//dbu zhabs 'ga' med gnad 'doms
snying po'i tshig//gzung bde 'chad shes sngon dang da lta su//dpyod ldan gzu bo'i spyan sngar tshur spyon dang//yon tan rgyan phreng lta ba'i mig mchis na//bka'

dang bka' yi dgongs 'grel dpang bzhag par//yin min legs par bzhigs tshe gsal bar mthong//gnad dris gnad 'doms gnad nas gzhal ba'i tshe//rang gzhung rang bzhin rang gi bzhed
don rtogs//gzhan zer gzhan bzhed gzhan dang ma 'dres par//bstan bzhin bstan bcos bstan pa'i snying po grub//ces paNDi ta chen po shAkya mchog ldan dri med legs pa'i blo
gros kyi rnam par thar pa zhib mo rnam par 'byed pa las/ mkhas pa'i mdzad pa'i mig 'phrul las rjes su bsgrags pa'i rab tu byed pa bcu bdun pa'o// //Chapter 18: byams mgon
don yod dpal ba dbyings dga' ldan dam par gshegs pa'i skabsder slar yang sdom gsum sa bcad kha skong gi thugs rtsom phran 'ga' yang gnang zhing/ sa 'bri shan 'byed pa'i
bka' drin bla na ma mchis pa'i spobs pa mchog la chos kyi spyan ldan rnams kyi ched du brjod par yang mdzad do//rngog lo'i rnam thar mkhas pa dus mtshungs kyi yi ge yang
de lo ka mdzad nas mnga' ris la gnang/ de'i dbyar gnas grol kha'i gung tshigs ran tsam la dgon pa shar nas/ rje don yod dpal ba'i gsol dpon tshe tshe zer ba zhig yod pa de
spyan 'drensbyan? 'den la byung nas phebs shing/ yab sras zhal mjal bas mnyes tshor dpag med gnang/ pha la bu skyes zer ba de 'di la zer ba lags so// ba la dzo skyes zer
ba yang 'di la zer ba lags so// a la la gsung mnga' ris nas phul ba'i ras kyi sku chos rnying pa zhig la phod gzugs gnang nas 'chams mdzad/ der bzhugs gdan la bzhugs nas/
'o da drung chen po nas mnyes pa'i sgog skya yang yod/ 'u su yang yod la 'dzim bu yang yod do// gsung/ zas sna mang po bsags pa'i gdan bzhes shig zhus/ de grol rjes/ da
rang re pha spad bka' gros dgos par snang gsung nas

ras yol rnying pa des bcad/ gsung chung chung gis/ da pho lo brgyad cu gya gnyis lon pas 'chi ran pa lags/ nged shi ba dang khong byams chos pa bos la/ ro 'di pho tshir sregs
mdzod// rgyab 'di na ja sigs gnyis yod pa la mang ja mdzod/ khyed la mi kun sa skya pa min zer mi 'dug zer bas chos rgyal ma re tshogs su thon mdzod gsung/ da bka' bgros
grol ba yin pas rgongs chos la gshegs mdzod cig gsung nas/ slar lam mi 'chag la bya rgod phung po'i chos khrir phebs/ der gang blo ma sogs bton rjes rang/ ga re di ring
'di ltar bka' lung 'byon gyin 'dug/ na ning shed kyang rgongs mo'i chos spyod tshugs tsam la phebs byung nas/ rang res khri kha nas langs phyag byas/ 'dir bzhugs nas grwa
pa sngar bka' 'brel ma thob pa'i gsar bu rnams la sgrol ma'i lung zhig thugs rjes 'dzin dgos zhus pas/ nged der mi stod 'di nas byed gsung/ 'du khang rnying pa'i skas
la thegs nas g.yab ka'i stengs nas tshogs pa zhal bstan nas/ 'o sngon 'phags pa spyan ras gzigs kyis bshums zer bar gda'/ de'i spyan chab las 'phags ma lha mo sgrol ma 'khrungs
pa lags so gsung/ phyag 'tshal nyer gcig gi lung gnang dus khyed tsho bzhad cha byed par snang yang/ nged dogs pa chen po zos byung/ de lo grwa pa du ma dgos med du
chus khyer song/ da yang ci cha 'jigs rang 'jigs so// grub pa'i spyod pa la ci yang 'char/ mtshar po snang/ lar rgan po byis pa 'dra na bzhed/ de rang yin gsung nas spyi
chos stsal bas/ bdag gi bla ma rje btsun kun dga' mchog grub dang/ drung btsun shes rab dpal 'byor sogs kyis lung bstan la tshad mar gzung nas dgon pa'i 'du shes kyis gsol
ja yang yang zhu ba dang mjal ba

la byon zhing/ bka' chos ni lung 'dra ba'i sad sud dang/ lo rgyus dang/ sgrung brgyud 'dra dang/ chos mgur 'dra gsung ba las/ de dus ni cher mi gnang zhing/ snga thog gi grwa
bgres rje brag dmar ba kun dga' tshe 'phel ba dang/ slob dpon shangs pa sangs rgyas blo gros pa yan gyi bsnyen rdzogs bsgrubs pa'i mkhan po gnang zhing/ 'o 'an bu'i bsnyen
rdzogs 'di tshogs pa'i rgyal po chos lung tshogs pa nas brgyud pa lags so// 'jam pa'i dbyangs rin chen rgyal mtshan pa la sogs pa la thos pa sogs gsungs pa'i ngom ngom
rang gnang zhes mnga' ris kyi grwa rgan rnams gleng ba thos shing/ yang gting skyes pa'i rje drung sku mched rnam pa gsum po thugs gnyer la thog mar phebs skabs/ paN chen
rin po che'i sku mtshams bsdams pa'i zhabs shig ma grol bar/ bla grang du drung chen sangs rgyas seng ge dang/ kong ston mgon po rgyal mtshan pas gzhi len zhus/ der paN
chen rin po che'i bka' lung la/ nged da dung zhag 'ga' mtshams mi grol ba 'dug pas/ de bar rje don yod dpal ba'i zhabs drung du phyag 'bul dang bka' chos kyi 'brel pa
zhu ba sogs kyis rten 'brel legs shing bar chad sel ba yin gsung nas/ de dus rje don yod dpal ba span nor bu gling na bzhugs pa'i drung du snyan gsan 'bebs mi brdzangs pas/
gting skyes pa'i zhal ngo rnam pa gsum tsam dus gcig rang la phebs pa ha che ba yin/ 'dir grong khyim du spyan drangs na khong rnams dad pa log yong pas/ a pho rgad po
dgon pa shar du 'gro gsung phebs nas/ paN chen rin po che sku mtshams ma grol gong du gsang chos shig byed pa lags so gsung/ kye rdo rje ras bris la brten pa'i dbang bskur
zhig gnang/ de'i dngos gzhi'i skabs su chu dbang dus bum

pa phyag gis bzung nas/ 'an bu'i bla ma theg chen chos kyi rgyal po dbang gnang dus 'di ltar mdzad gsung sku sgeg dang brjid bstan nas gnang zhing/ yang chos rje rdo rje 'chang
chen po 'di ltar du gnang gsung// sku gzugs ci bder mdzad nas bum dbang lan re dang chu dbang lan gnyis gnang/ de dus dbang de gnang ba'i zhing zhing gzhan sbyin bdag
'dra la tshe dbang re tsam gnang zhor la grwa rgan 'gas thob pa tsam las dbang rjes gnang sogs thob pa gtan med/ 'phral gyi byams pa'i mtshan brgya dang/ byams smon gyi
lung gnyis phal cher gyis chos 'brel du thob pa cig yod ces thos so//der yos lo de nyid kyi bstan bcos pa'i lo 'phos pa'i rgyal zla'i tshes bco lnga'i nyin/ gung tshigs
ran tsam la paN chen rin po che bya rgod phung po'i chos khri'i kha nas bzhengs/ bla brang du phebs pa'i zhal bsgyur tsam na/ dgon pa shar nas dge bshes bsam gtan pa sleb
byung nas/ da lta rang phebs dgos pa 'dug zhu yin 'dug pas/ drung yig chos rgyan pa la khyod song las/ kha thags dkar po cig mgyogs par khyer shog gsung/ drung btsun shes
rab dpal 'byor ba la/ khyod rang nga'i gding ba dang zla khams 'di khur la 'ded gsung zhabs bskyod pa myur bar phebs pas/ rje don yod dpal sku bsrangs spyan zim me 'dug/
der paN chen rin po che'i drung gis gsung dbangs lhag par mtho bas/ bdag drung du sleb yod pas dgongs kyi e 'dug zhu ba gnang song bas/ spyan khrol le bzhad yal mdzad nas
phyag mdzub ker gnang byung bas/ paN chen rin po che'i sku chos kyis ljibs nas phyag gis bzung ste/ dbu dpral du bzhag nas smon lam gyi rnam pa zhig gnang ba'i ring la
zhing brjes song/ de mtshams drung yig chos rgyan pa sleb byung nas 'gang dkar de 'bul ba ganda song bas/ paN

chen rin po che nyid kyi phyag gis rje don yod dpal ba'i zhal gdong la phul nas/ rgyud bla ma'i rdo rje'i gnas bdun de tshar gsum gsung/ da nged kyis grabs 'dra dang/ gzhis
ka dang shangs tshor mi sna 'dra rdzong ba la 'gro/ bsnyung ba'i tshul tsam med pa'i zhing brjes pa 'di ya rang cha 'dug go gsung nas phebs shing/ der bla brang du phebs
'phral drung nas chos kyi pa dang/ drung nas sangs blo ba gnyis de ma thag sku gdung gi drung du mchod 'bul/ byams chos sgrog pa la rdzong ba gnang rjes/ sngar gyi bka'
bzhin du sku gdung zhugs 'bul ba la srang dgon gsar nas srad pa kun blo yang spyan 'dren la gnang/ der de nyin nas thog mar sku rim du ming btags pa'i mang ja btsugs rjes
shangs mthong smon gzhis ka sogs nas/ sku ngo rnam pas gdung mjal gnang ba grub pa dang bstun gsang brtol gyi mang ja 'gyed chas bla brang nas gnang/ dgongs rdzogs gtso
bor bla ma'i gdan sa yin pas gsung/ ngor tshor tshwa ra mang ja dang 'gyed phun sum tshogs pa zhu ba la drung chen sangs rgyas seng ge ba'i phyags phyir ngor pa rang gi zur
'chad pa slob dpon bsod nams sangs rgyas pa'i dbon po kun dga' bzang po dang/ phyis rgya bar nang pa'i mchod gnas la rgyun bzhugs kyi dbon po dbang phyug pa gnyis kyis
gtsos pa'i nang zan mi sna rags bsdus rdzong ba gnang/ de dus ngor gdan sar chos rje go bo rab 'byams pa bskos phral yin zhing/ de'i bsngo ba'i skabs/ tshe las 'das pa don
yod dpal ba la dgongs su gsol/ gsungs pas/ drung chen sangs rgyas seng ge ba bsngo ba zhu mi yin pa sdodvc: or: sngod?ma zug par har langs byas nas shar la lam mi 'chag
la thegs shing/ ngor rang gi tshogs pa kun kyang thugs ma rangs pa dang gzhi byes yo zhal skyengs par

byung/ de'i rjes kyi bya ba rnams dbon po rnam gnyis kyis bsgrubs nas byon/ de gong rje rdo rje 'chang chen gyi dus chen sa ga'i nyer lnga'i stengs su ngor tshor lo re bzhin
mang ja re dang/ gzims mal sku 'dra'i drung du dar chen gyi snam sbyar re 'bul ba gnang nas/ da lta yang/ dge slong shAkya mchog ldan dri med legs pa'i blo gros kyis dad
pas phul gsung ba'i yi ge sbyar ba yod cing/ de phyin drung chen sangs rgyas sengge ba gtan 'gro ma 'dod par/ mang ja yod na 'di kar drongs zer ma nyan pas/ dus chen la
tshogs su mang ja gnang ste bsngo ba'i skabs khyab bdag rdo rje sems dpa'i ngo bor bzhugs pa bka' drin mnyam med rje btsun kun dga' zhes pa nas/ gsung 'dar spyan chab kyis
spyan gang ste/ bsngo ba'i zhabs med pa rang zhig yod pa snang zhes gsung zhing/ sngar gyi ngor du mang ja skol skabs kyi sgros rnams dbon po rnam gnyis la dngos su yang
thos so//de nas paN chen rin po che'i bka' lung la/ da gzims mal sku 'dra'i na bza' de skyel mi mi 'byor snang bas sku tshab cig 'dir bzhengs dgos pa 'dug gsung nas/ da
lta'i bar du bkra shis brtsegs pa'i rten gtso la bzhugs pa'i chos rje rdo rje 'chang gi sku 'dra 'di zangs gser las bsgrubs nas/ lo re bzhin gos chen kha dog mi gcig pa'i
snam bem re 'bul ba gnang ba da lta yang sku la yod pas rtogs so//der rje don yod dpal ba'i rtsa ba'i grwa sa yin pas gsung/ byang gi bzang ldan chos sde dang/ gzhan 'bras
yul skyed tshal/ shangs kyi gra tshang chen mo ba sogs gtsang phyogs dang/ lhag par gsang phu/ nA lendra/ glang thang sogs su mang ja 'gyed bzang po'i dgongs rdzogs
sgrub mi yang dgung zhag gi khongs su brdzangs shing/ dgung zhag gsum pa'i stengs su sku gdung bzhu 'bul

gnang/ de skabs grub thob gyi gsung yin pas tig tig ni med/ sngon mi la ras pa'i zhal chems kyi yi ge 'dra ba zhig ka e yod yin na'ang bka' bcag tu mi rung bas/ sku rgyab phyogs
kyi sa ba de'i nang na ci 'dug ltos shog gsung nas/ drung chen sangs rgyas seng ge ba dang/ dge bshes bsam gtan pa gnang/ khong gnyis pos gzigs dus ja sigs bzang ba
gnyis dang/ gos yug gser zho bzhi/ dar kha 'ga' re 'dug pa phul ba'i mod la/ paN chen rin po che spyan chab g.yos/ der tshogs kun lus 'jig pa tsam gyi zug rngu'i nges 'byung
skyes shes/ drung btsun shes rab dpal 'byor ba'i gsung las thos/ der sngar gyi bka' ltar ja rnams mang ja gnang/ gos chen de sku gdung bzhu mi la 'bul ba mdzad cing/
gdung tsha a mo gha shrI'i rtags can gser gyi na bza' stong rwa tsam btab nas phyogs bcur mos rten du bkye/ sku gdung byin rten bzhengs cig e grub lta gsung nas phyag rtags
kyis spras te mchod yul du bzhugs so//sna tshogs smra ba lhur len kha ba'i ljongs//'on thos ngo thon sgrog pa'i gangs can pa//sbyangvc: or: spyang?glang spre'u'i zlos
gar bstan 'dzin rnams//ci smra khungs kyis 'phongs pa'i mtshar gtam gleng//seng ge'i phru gur glang po skyes lta'i tshul//gang yin min mtshon grub mtha'i bzhed don mkhan//zol
sbyor gcam bu'i rang snang yid bde ba//ma brtags gcig pur nyams dga' blun mo'i gshis//dregs ldan mkhas pas dpyad tshe snyan rgyud ces//mdo rgyud rgyang du 'phangs pa'i
log shes kyis//rgyan drug las bzlog legs bshad yus po che//mkhyen yangs su yi yid la tshad mar 'dzin//rang tshig tsam la'ang zhib mor dpyod pa'i srol//ring du dor nas
sna tshogs gzigs pa'i spyan//rgyang

mthong mdun gnas ma mthong gad mo'i gnas//gong du gang smras soms shig mkhas 'dod rnams//dbu zhabs chol bsgrigs 'dir mtshon ma dmigs pa'i//srang mda'i ngag tshig bsgrigs pa'i
bstan bcos las//bzlog ste rgyal ba'i dgongs 'grel ji lta'i gzhung//yi ger bkod la ding sang su yid ches//snyigs ma'i dus kyi 'gyur bas thugs phyung nas//bstan 'dzin dam
pa'i tshogs kyang zhing gzhan gshegs//lhag par byams mgon gnyis pa a mo gha//rang gnas dga' ldan pho brang gang der bzhud//dam pa'i rjes su skyes bu dam pa'i srol//chos
kyi rjes 'brang chos las skyes pa'i sras//'gran bral gang gis 'gran pa'i srol med pa'i//dgongs pa'i dbyings bzhin dgongs pa yongs su bkang//zhes paNDi ta chen po shAkya
mchog ldan dri med legs pa'i blo gros kyi rnam par thar pa zhib mo rnam par 'byed pa las/ byams mgon don yod dpal ba dbyings dga' ldan dam par gshegs pa'i skabs las bsgrags
pa'i rab tu byed pa bco brgyad pa'o// //Chapter 19: byams pa'i sku'i snang brnyan rjes su bsgrubs pa'i skabsder dpyid sos kyang de la chos dbar sogs ma bteg par/ dgongs
pa'i mthil de 'dis rang rdzogs pa yod gsungs nas de lo'i dpyid chos de lhag par 'chad nyan 'phel ba'i khur len gnang rjes/ shing pho 'brug gi lo vc: 1484dpyid mtshams ring
mo la dpon slob lnga brgya tsam gzhu'i byang lam la mdzad phebs/ de dus rje dus zhabs pa zhing brjes tshar ba'i nang rten sogs la snyan dar sbron pa sogs gnang zhing/
ru dgon sar gyi mkhan po la sku zhang kun dga' snying po bzhugs pa sna dkar rtser gdan 'dren byas/ gzhi la mi bzhugs pas/ phyis paN chen rin po che dang ma mjal gsung nas
thugs khral lhag par che ba gnang zhes par mkhan chos legs pa'i ngag las

thos so//de nas gnam rtse ldan du karma pa chos grags rgya mtsho dang sngan ma rang mjal skabs mthong bkur bsam gyis mi khyab par gnang/ paN chen rin po ches dbu mdzad rjes
kyi tshogs pa lnga brgya posvc: or: po sa?zhag bdun gyi ring la/ karma pa rol pa'i rdo rjes mdzad pa'i dbu ma'i gtan tshigs chen po'i gzhi'i khrid gsan dus/ slob dpon nyang
ram pa'i gsung gis/ ga re nged kyi bsam pa la karma pa zer/ ma Ni padma'i lung res mi nor yo sdud pa'i smra bsam brjod med yin snyam pa mthol lo bshags/ 'di na ni ya
cha 'dug go zer thugs mthong skyes pa'i gsung sgrib med du byon zhes/ mnga' ris pa slob dpon dkon mchog bzang po chung bas bshad cing/ de nas byang lam la gnang/ thang 'brog
tu phebs dus/ stag lung ngag dbang grags pa sku mtshams gnang ba'i skabs de yin pas/ paN chen rin po che sku rkyang las grwa pa byin la mjal ka ma byung zhing/ bka' las
phar stag lung tshor rten mjal sogs mdzod/ dpon slob yongs la ja bur gang bzang gi bsnyen bkur gyis zer ba'i lon cha song yod gsung zhing/ der paN chen rin po che dang
gsung sgros gnang ba'i 'phros la/ nged rang gi nyan po'i 'grams rin chen sgang gi logs kyi ri brag kha lhor bstan der rnam sras bsgrubs pas tho rangs cig sga zhig la snye
ma bcings pa dang/ bre zhig tu rtsam pa spungs pa gcig 'doms zer bas rtsam pa de 'dams/ phyis bsam dus 'dams rigs snang/ da lta bong tshong ba'i lho pa kun khye tsam mi
thogs kyang/ chag la bud yong pa 'di dngos grub tu 'dug/ gzhan sgal deng/ tshong byas nas bsgrub dgos zer ler snang gsung bas/ der paN chen rin po ches bdag la bka' drin
lhag par che ba'i gnas kyi slob dpon zhig yod pa zhing brjes/ de'i dgongs rdzogs la/ rten bzhengs

rgya che tsam zhig 'grub na bsam pa yin kyang/ nged rang mtshan nyid pa ni sgo dbul bas ma 'grub dogs lags pas/ 'di nas dngos grub kyi don du rnam sras kyi rjes gnang zhig
gnang dgos zhu ba gnang bas/ stag lung ngag dbang grags pa'i gsung gis/ khyed rang gis sngar sku na gzhon dus skyor mo lung tshor rnam sras rigs chen brgyad sogs gsan rgya
chen po 'dug/ nged rnams la ser po rta bdag brgyad po 'di las med/ da lta 'di na dbang chas med pas nged kyi yi ge byed/ stag lung mchod khang pa la phar lam rjes gnang
zhig zhus mdzod/ spyir yang 'jig rten kha gtam la/ tshe bsgrub bla ma bgres la zhus// nor bsgrub bla ma phyug la zhus// zer ba yin pas khong ja gos dar gyi dkyil na nyal
yod pas rten 'brel legs shes bka' gnang ba'i lugs ltar stag lung mchod khang du chos rje bkra shis dpal ba la rnam sras kyi rjes gnang gsan/ de'i phyags phyir ngo gro rab
'byams pa dbang phyug dpal ba yang yod pas khong gi gzigs snang la/ rten bskyed pa'i skabs rnam sras 'khor sa gsum dang bcas pa'i pho brang blo 'das kyi gsal snang byung
zhing/ rjes gnang rdzogad rjes/ da rnam sras kyi rten cig skyor mo lung tsho nas rten 'brel 'grig par gda' lags gsung ba bzhin/ yar lam 'ga' khang gdan sa pas rnam sras
kyi 'phyar dar ser po 'di phul bas thugs lhag par mnyes te/ rten 'brel legs par 'grig par dgongs shes khung dang sbrel bar thos pa lags so//stag lung nas rgya ma tshong
'dus su rma'i rigs las si tu'i lung dang las kas mngon par mtho ba nang so rnam rgyal ba yab yum sras bcas kyis dpon slob rnams dbyar gnas kyi zhabs tog bsgrubs nas/ chos
ra rigs lung yang de nyid du gnang/

dgag dbye grub nas mkhar rtse glang thang du rim gyis phebs/ spyan snga blo gros pa'i drung dang/ mkhan slob dgung bsgrigs gnang nas sngar gyi kha skong du dmigs pa'i mthus
btsun stobs che ba rab byung grub rjes chos 'khor rtser slob grwa gsar pa'i rgyun la 'dre ba gnang zhing/ glang thang na paN chen rin po che gdan chags pa'i skabs der/ drin
can spyang lung pa dgung lo nyer gcig bzhes pa gsang phu na thugs sbyong la bzhugs pas/ gsan 'phral rkang btsugs phebs pas/ lha sa nas sgo la la gnang ci myur rang mdzad
pas/ gsol gro thon rjes phyag na rdo rje 'byung po kun 'dul gyi rjes gnang zhig gnang ba'i dbang mi rnam kyang gzims khang sgor 'grig tsam la sleb nas/ drung yig chos
rgyan pa la rgyu mtshan phul bas de 'phral shog gsung nas phebs/ phyag mjal la gsang phur mnga' ris pa 'dras 'gyed la byung ba'i gu gul nyag gang tsam yod pa phul bas/ paN
chen rin po che'i bka' lung la rang re'i spyang lung dbon chung gdon stengs su shor chog pa zhig yod pa snang ngo gsung nas/ sngar nas chos rje dgas po'i lo rgyus rgyas
bshad dang bcas nas rjes gnang gnang/ 'di drin can spyang lung pas/ paN chen rin po che la bka' chos gsan pa'i thog ma rang yin/ der rgya ma pa'i zhal ngo rnams dang/ mdun
grong nang so sogs 'ga' la nai gu gcig gnang ba'i dbu btsugs tsam 'dug pa/ drung yig chos rgyan pa la zhu ba bskur bas/ da lta slob gnyer skabs yin pas gtan nas mi yong
gsung ma gnang bas/ thugs kyis ma bzod par der nyin rangs bshums pas/ de'i dgongs ja'i dus sku mdun du shog gsung phyin pas ni nang chos sdings su yongs dus spyang lung
gdan sa pa gzhon nu dkon mchog pa'i gsung gis/ dbon po

gnyis po gzhon pa 'dis phan thogs shes spyang lung rin po ches lung bstan yod gsung ba rang re'i spyang lung rin po che de/ dus gsum sgrib med kyi spyan ldan yin pas/ khyed
rang gi 'gro don yong ba yang dpe bas skyor gsung nas/ sngar khong la gsung ba rnams bskyar chos gnang bas sa thob pa tsam gyi dga' ba byung/ de'i nyin man dag byed stong
ra'i dmigs pa nyin re la tshar stong rwa can bsgom pa 'chag med yin gsung ba dngos las thos so//der dgun chos la rgya mar phebs dgos pa'i snyan zhus phul zhing/ zhal bzhes
kyang gnang tshar ba la/ gtsang phyogs su dus mi bde ba'i thugs g.yengs chen po'i dbang gis gzhis ka rin spungs nas spyan 'dren dos drag pa'i stabs kyis mgyogs myur rong
chung gi 'phrad la byas phebs shing/ 'bras yul rdzong dkar du bstan pa'i mes po byams chen rab 'byams pa sangs rgyas 'phel ba dang mjal/ rgyang ring mo nas gzhir bzhugs
pa'i dge 'dun tshogs kyis bsu ba'i bkod pa rgya chen pos spyan drangs shing/ bstan pa'i ring lugs mi nyams pa'i ched du bslab phyag gi bkur sti phul ba na/ phyag lan sogs
gus pa'i dag snang ma log par stsol bar mdzad cing/ der byams chen rab 'byams pa dges pa mchog tu 'khrungs te/ rang re'i grwa parvc: or: pa ra?rgan ma char bas brdungs
pa 'dra ba rnams gral gyi mtha' la phud la/ drung chen po ba'i grwa pa seng chen 'gying ba 'dra ba de rnams gral gyi gung la sgrigs shig ces gsung/ dpangs mtho ba'i gral
bsgrigs rnams kyang bkas khyab par mdzad cing/ byes kyi dpon slob ma lus pas 'jam dbyangs kyi bstod pa gang blo ma'i lung chos 'grel du gsan zhes/ de dus gral la yod pa'i
byams chen rab 'byams rje'i dngos slob chos zom rab 'byams pa gzhon nu blo gros pa dang/

paN chen gyi zhabs phyi la yod pa'i de dus kyi grwa rgan kun ngag mthun par brjod pa'i ngag sgros dag nges yin no//der gser mdog can du 'brug lo vc: 1484'i dgun chos legs par
gnang nas/ dpyid sos shing mo sbrul lo vc: 1485shar ba na dpyid chos chu mig tu gnang/ snar thang stong dpon shes rab bzang po bas kyang zla phyogs shig phul zhing/ der
tshogs pa'i skya btsun stong ra tsam la sgrub thabs rgya mtsho'i rjes gnang stsal ba'i mya ngan med pa'i sgrol ma'i rjes gnang gi skabs gtsang khang na mi su yang med pa
la/ oM tA re zhes yi ge bcu pa'i sgra gsang 'khar rnga dkrol ba tsam der 'dus yongs kyis thos pa byung bas/ chu mig gi rje btsun sgrol mas gsung byon zhes grags pa'i g.yed
che ba byung zhes/ rdo rings kun spangs rin po che'i gsung las thos so//de nas kyang dbyar gnas la gser mdog can du phebs nas dbyar zhal bzhes dang/ dgung lo nga brgyad
pa'i dus 'dir/ mngon pa mdzod kyi mtha' bcad bye brag bshad mtsho'i thugs rtsom dbu 'dzugs pa gnang zhing/ de dus rje btsun rin po che khog lung pa bzhugs sa bla brang
mdun gyi phug mo cher gnang nas/ phar phyin skyor ran dus/ thog mar skyabs 'gro sems bskyed tshad med bzhi/ oM shu nya ta sogs rjes/ bshar sbyangs gnang ba paN chen rin
po ches gsan pas/ phar phyin sngags lugs par mtshan btags shing/ der thugs sbyong mthar phyin nas sa skyar grwa skor la phebs dus/ rigs gter rang 'grel zhig yod dam zhes
rang re'i las chen kun shes pas gsungs pas/ sngar blo la ni med/ dpe yod na gzung bas chog zhus pas/ da grwa skor dus thug 'dug pas gzung kyang mi zin/ dpe rang nged kyis
g.yar chog/ cis kyang 'dzin na mtshan mo yang dpe 'dzin mdzod ces/ mar nag dam pe gang dang/ rang

'grel btsun mo par zhig g.yar po stsal ba bsnams nas gnas tshang du byon/ mar me bteg nas glegs bam zhal phye bas thugs la yod pa 'dra ba zhig 'dug/ ngas ni sngar dpe yang
ma mthong dgongs/ de nub zhal bltab bsdad/ sang de grwa g.yog la bsam grub rtse pa dge 'dun rgyal mtshan zer ba yod pa gzhon nu bcug pas/ tshig 'bru gcig kyang ma chad par
gtsang sangs thon/ der zhag bdun tsam nas las chen pa la rgyugs phul bas ha las las mdzad/ grwa skor thongs rjes/ paN chen rin po che la rgyu mtshan phul dus/ na ning nas
khyed kyi skye ba snga ma de rigs gter rang 'grel la sbyangs pa'i bag chags kyi las 'phro zhig yod par go/ da tshe mjug la bsgrub pa cig byas na rje btsun mi la'i rnam
thar 'khyongs pa zhig yong bar snang gsung ba thugs la bzhag/ mnga' ris su mi lo chen po bzhi bcu'i bar 'tsho ba bye ma'i bcud len 'ba' zhig la brten nas bsgrub pa mthar
phyin zhing/ rje btsun chen po mi la ras chen gyis zwa'i dka' thu bo lo dgu ka yin dus/ dka' spyad zhe dam mi la las ches che bar dngos su grub/ paN chen rin po che'i zhabs
zin la bsgrub pa'i rnam thar 'di las lhag pa'i zhal slob gcig kyang ma dmigs so//der shing mo sbrul lo vc: 1485nas brtsams te ma pham byams pa'i sku bzhengs pa'i las
ra btsugs/ paN chen nyid kyi bka' srung gi mthus ne pA le'i lha bzo ba bzhis legs par bsgrubs te/ me pho rta vc: 1486me mo lug vc: 1487tshun la legs par mthar phyin te/ dgung
lo nga dgu dang drug cu'i stengs su bsgrubs shing/ byams sku'i zhabs rdo rje skyil krung nas brtsams dbu'i gtsug tor mchod rten dang bcas pa la paN chen rin po che'i
phyag khru bcu bzhi lhag tsam/ padma la phyag khru phyed dang gsum dang bcas pa'i tshad

du gnang zhing/ de yang thog mar bzo bo'i ming la kIrti pA la zer ba'i tshul las/ ngam ring byams chen bsgrub pa'i lha bzo der dgongs nas/ rje btsun byams pa'i sku brnyan bzhengs
pa'i thugs bzhed lhag par 'khrungs pa las/ phyis gzhig mal gnang skabs ming gcig pa tsam las lag gi 'du byed sngar gyi yul du ma gyur pas byams pa'i sku tshad 'di
las lhag par dgongs kyang/ thugs kyi bzhed mtsho 'du byed pas bskrun par ma nus zhing/ bzo'i dbyibs kyi khad par du ma bzhag kyang/ dga' ldan nas ye shes chen po'i gzis byin
phab pas/ zhal gyi dkyil 'khor lta bas mi ngoms pa'i mtshan dpe'i dpal 'bar zhing/ lhag par rten rdzongs 'bul ba'i dbu btsugs pa'i skabs der/ rgya gar nas pu kaM gi dge
slong A nanda ma ti bya bas byang chub kyi shing lo/ rdo rje gdan sogs kyi sa rdo rnams sgo skyel du 'bul du byon zhing/ der bhikShu khong skyel mi dang bcas jo bo mjal
ba la thegs pas/ mar lam 'bras yul nor bu gling du gshegs nas/ chos gos gsum dang lhung bzed jo bo shAkya mu ne la phul zhes grag go//yang rnam thar rdor rgyal ma'i rtsa
'grel gnyis ka'i tshig zur las thon pa ltar/ byams pa'i dbu'i khra tshoms su bkod pa'i chu shel nang du ston pa shAkya'i rgyal po sprul pa'i sku rang shar du 'khrungs pa'i
ya mtshan rlabs po che dang/ nang bzhugs kyi dkar chag la gsal ba ltar blos dpag par mi nus pa'i rten rdzongs/ 'dzam bu'i gling gi dpal kun bsdus nas bzhugs pa ltar yin
zhing/ byams sku dang lhan du/ dga' ldan chos kyi lha khang ka ba bcu drug gis/ ka chen bzhis bteg pa 'di'i 'gram yang 'dings par mdzad nas span pa mi mangs rnams kyis
blos blangs pa'i zhabs tog yang dag gus zhen

dang dad mos rtse gcig pas bsgrubs shing/ bkra shis brtsegs pa'i gzims khang rtse de nyid dang/ grwa khang yang phal cher thebs/ grwa pa'i tshogs kun kyang nyin par sgo gsum
dge bas 'khol ba'i g.yeng ba des brel ba'i ngang nyid las/ slar chos brjod rigs lung stong chos sogs gang la yang tho mi phog pa'i blo bskyed sogs lhag par che ba la bsams
na/ sangs rgyas mchog gi mdzad pa'i 'phrul/ sprul pa mang po bye ba phrag brgya'i tshul nyid du gyur pa'i dbang dang/ gtsug lag khang gi lcam shing sogs kyang/ mi ma
yin pa'i 'gro ba dregs ldan mtha' dag gis gus pas bstabs pa'i rnam 'phrul bsam gyis mi khyab pa dang/ ka gdung sogs mi brgyar longs kyis bskul bskyod dka' ba dag kyang/ ar
las pa mi nyi shu tsam gyis bde bar phrag pa'i khar len nus shing/ ngal ba dang chad pa skad cig med cing legs par 'drongs pa sogs/ bsam shing yid la ngo mtshar ba'i dad
pa'i mchog lhag par skye ba nyid yin par gor ma chag go/der lug lo vc: 1487la byams pa'i sku dang/ gtsug lag khang gi khyon che long legs par grub pa'i rab gnas dges pa
rdo rje'i rdul tshon gyi dkyil 'khor legs par bzhengs nas/ dge slong rdo rje 'dzin pa'i zhabs 'bring ba'i tshogs dang bcas pas bkra shis mnga' gsol brtan bzhugs zhal bsro'i
bar gyi cho ga'i legs byas yang dag phun tshogs stsal/ de'i snga sor sde pa gtsang chen drung dang/ hor shAkya pa sogs kyis dbang yon du phul ba'i chu dbar chos rdzong/
bdag chen rin po che chu mig pa blo gros dbang phyug pas stsal ba'i chos gzhis/ slar yang dbang ldan chos 'khor sogs nyang stod skor nas kyang bod 'brog gi chos gzhis
gsar du byung ba kun la gzhi gnang/ gtso bor stod mnga' ris/ smad mdo

khams par gyi dad mos can mtha' dag gis gus pas bstabs pa'i dngos po che chung ma nges pa dang/ tha na nas 'bru phra ba tsam yang log 'tshor mi 'gyur ba'i dge tshogs kyi legs
'phel/ nyer gnas yid bzhin nor bu rin po che drung chen sangs rgyas seng ge bas phyag bzhes kyis tho ba gnang nas/ dbyar dgun gyi thug tshul sogs kyang sgrigs su 'khyon
pa gnang zhing/ bca' yig rnams su 'khod pa ltar sgrigs rnam gzhag spyi dang/ chos kyi sgrigs spyi bskyur dang/ gling bsres dag kyang gsang phu'i rgyun gyi tha snyad ma
chag pa re gnang ngo//der me lug vc: 1487dgung lo drug cu'i stengs su phebs pa'i skabs kyi ston/ spyi bsod pa rnams kyi nas phung la phyag nas zhus pas rgyas par gnang zhing/
de mtshams dbon po rin chen bkra shis pa bar sgor phyags phyir 'brangs pa la dngos kyi bka' lung la/ khyed rang rnam pa nas khal bcu gsum tsam re dang bre kha re e yong
ltos gsung ba'i bka' lung bsgyur bas/ khong rnams kyi nas kyi byung khungs bsgrigs pas/ mi re la khal bcu re las thob mi thob las ma byung bas/ yun rings bar du bsod
snyoms nas bgod rngo ma thogs par lus/ der rgan pa 'gas gros thag bcad nas/ da bka' lung bzhin rang bgos byas nas/ spyi zo la bshar bas grwa pa mi re la khal bcu gsum dang
bre lnga drug re khyed pas kun mtshar du 'dzin cing/ mi zad nam mkha'i mdzod la dbang sgyur ba'i ting nge 'dzin gyi rnam 'phrul khyad par can gyis dbul ba'i yul las yongs
su skyobs pa'i bka' drin mdzad pa ni yongs la gsal to//der sa pho spre'u'i lo vc: 1488dgung lo re gcig gi steng du phebs skabs tshad ma'i TI ka thugs rtsom mdzad nas snga
phyir gtong chos la stsal zhing/ bka' las phar phyin rong TIka dang/

rje don yod dpal ba'i tshad ma'i TI ka gnyis rang res de snga yan la tshar lnga bcu lhag re lce thog nas song yod do gsung zhing/ de phyin kun bzang rol mtsho nyid gnang ngo//TI
ka 'di la phyis kyi mkhas pa rab 'byams gzhung lugs brgya par grags pa ste chos rje dngos grub dpal 'bar ba dang/ lcags zangs rab 'byams pa bsod nams dpal ldan pa gnyis
ka zhal mthun par shAka TIka tu mtshan gsol nas che bstod bsngags gsum brjod pa dang bcas 'di stengs nas 'chad nyan gnang nges yin no zhes kyang grag go//de'i phyi lo
vc: 1489dgung lo re gnyis sa mo bya lo'i skabs su sngar gyi mtshan ltas ltar gzhan ngor spyan mi gsal ba'i tshul bstan zhing/ de yang thad sor gzigs pas mi ngo bde blag
tu mi dgongs par spyan tshab pas brda' sbyor 'bul dgos shing/ yang sku'i mdun ngos kyi dngos spyad phra ba yang gzigs pa zhig yod pas/ de skabs bkra shis brtsegs pa'i nyi
grib mtshams na bzhugs pa gnang ba la/ rgya bar mda' dpon pas sku drung du byon/ sgo gseng nas ga le bltas pas/ paN chen rin po che nyi shur la bzhugs pa'i sku pang na
na bza' la spu yod pa phyir phyag gis gsol ba gnang gin 'dug pa mthong rjes/ nang du thal 'ongs phyag phul bas de su yin gsung ba la/ khong gis yon mchod thugs snang dag
pa'i shags ka phul te/ bdag spu las phra ba de yin zhus zer ro//de lo lugs gnyis rnam 'byed kyi 'grel pa de'i thugs rtsom dang/ snga phyir dbu ma'i lta khrid che chung/ byang
chub sems 'grel/ chos dbyings bstod pa rnams kyi 'grel bshad/ springs yig bdud rtsi'i thigs pa'i 'grel pa dang/ springs yig tshangs pa'i 'khor lo'i nges don la bdud
rtsi thigs pa sogs kyang rim par gnang/ de skabs drung nas chos kyi bzang po bas gsol ja la spyan 'dren

zhus pas/ paN chen rin po che gzhan ngor spyan mi gsal ba'i tshul gyis phebs bzhud la go nang yod tshul drung nas chos kyi bzang po bas gzigs pas/ pha nga 'di 'dra ma mthong
tsam la gum par ma nus ang/ zhes thugs lhag par 'byung ba'i nyan skad gnang zhing/ der gsol ja grub rjes paN chen rin po che bla brang du phebs/ drung nas chos kyi bzang
po ba gzhan bsnyung ba'i rnam pa gang yang med par de nub rang 'od kyi sbu gu'i 'pho ba mdzad nas gshegs pas/ gdugs dang bla re ras khra'i 'khor lo ma chung chung ma cig
dbu thog na yod pa ba thag dkar dmar bab la'i rgya thag 'dra bas sbrel ba de dus kyi phyag g.yog mthil ma yin pa'i mnga' ris pa'i rab 'byams pa thar pa bzang pos dngos
su mthong ba las thos so//drung nas chos kyi bzang po ba 'phral paN chen rin po che la zhu phod che zhing/ paN chen drung gis kyang 'jog mal dang che bkur dpag med gnang/
bka' chos kyang kun mkhyen rong po'i rnam thar gyi lung tsam las ma gsan pa yin zheszhas de dus kyi grwa rgan rnams gsung ngo//'di dus nyin gcig snga chos bya rgod phung
por gsungs nas gsol gro la bla brang du phebs phyag g.yog la drung btsun shes rab dpal 'byor pa yod pas/ khong gis bzhugs gding dang gseg ka li khur nas phyin pas/ paN chen
rin po ches spyan gyis mi gzigs pa'i tshul gyis bla brang gdong gi shing sbyar pa'i sdong po de la dbu dpral brdabs nas song bas/ khong zhed drags nas nyen skad kyang
kha nas shor bas/ paN chen rin po che'i drung phyag g.yas pa yug yug mdzad nas/ a'u tsi gsungs pa na shing sdong de la phyag thags thogs ci yang med pa khong gis mngon sum
du gzigs pas/ kun rdzob 'khrul pa'i snang ba mtha' dag rang bzhin med pa chu zla ltar rang ngo ltong par gzigs pa'i

ltad mo dang rjes 'brel/ de nyin man shAka dbang ma brgya rtsa re 'don pa'i dam bca' nam gshegs bar ma chag cing/ der slob ma mthil phyin dam tshig gtsang ma rnams la dngos
su bka' lung byon pa la yang/ nged rang gi lam dus de shAka dbang ma 'don pa 'di rang yin gsung zhing/ phyis drung btsun shes rab dpal 'byor ba gshegs pa'i sku gdung zhugs
'bul byas dus/ dbu thod la shAka dbang ma'i yi ges bskor ba 'khrungs te/ lam thams cad bla ma'i mos gus gyis rdzogs pa zhig yin la/ drung btsun rin po che ba 'di la/ bdag
gis ma'i ltor gnas pa nas bzung ste/ lo nyi shu rtsa drug 'gro ba'i bar zhabs brten nas/ paN chen rin po che nas brgyud pa'i dbang rjes gnang grangs med pa thob bo//de
ltar de lta bu'i tshul rang gi mched grogs mchog drung yig chos rgyan pa la bshad pas/ khong na re/ de ka yin na ning cig gzhis kar sde bdag don yod rdo rje la gshed dmar
gyi dbang bskur zhig gnang dus/ 'phral gyi gzims chung ba la g.yag sde dpe lung ba'i dpon chung de bskos 'dug cing/ khong gis sngar g.yag sde se pa'i zhal ngo/ bo dong
pa yin pa'i mkhas mchog yon tan rgya mtsho zer ba de kun gyis phyag g.yog byas 'dug cing/ khong dbang bka' gang gnang la spros spros kyiskyi sa? cho ga sogs mdzad pa'i migmi
ga? rgyugs byas nas/ sde pa'i drung du paN chen rin po che mdo'i mkhyen rab ni 'byams dbyangs dngos yin nges su 'dug/ sngags rang mi mkhyen pa 'dra/ dbang gnang ba la
sa chog gi gar sogs kyang mdzad rgyu mi snang zhus pas bden dgongs sde pa'i drung gis kyang co 'dri'i tshul du/ zhabs drung 'di nas dbang la sa chog sogs mi mdzad yod lags
sam zhu yin 'dug pa la/ paN chen rin po che'i bka' lung la/

sa chog sogs spyir btang dang dmigs bsal byed dgos pas/ pho brang 'di kun sngar bla ma gong ma mang pos byin gyis brlabs par 'dug pas mi dgos par 'dug/ sa chog gi gar sogs
sngar rang re lo gzhon pa'i dus khams su 'gro snyam/ gsang phu brag nag dang mtshur bu gnyis su mkhas par sbyangs shing/ lhag par kam dgon du gur la mkhas pa'i mtshan gzhir
thogs pa lags/ de bas dbang bskur ba la 'di gal che bar snang gsung/ sku mdun gyi rdo rje dril bu gnyis phyag gis bzhes nas mdun gyi bar snang la bzhag song/ de dgongs
pa mdzod gsung/ yang phyag gis sngar shul du 'jog pa gnang song bas/ sde pa'i drung thugs mos pa thun mong ma yin par skyes/ dbu dpral zhal ba la rdebs shing phyag brgya
tsam gnang rjes/ zhabs dbur bkod de yun ring cig smon lam gnang nas/ nged la shog gsung ba'i spyan brda' gnang nas phyir phebs pa'i phyags phyi byas phyin pas/ dpe lung
pa'i kha 'chal des 'jigs la dga' spro che ba dus mnyam cig byung/ da rang res bsod nams bsgags 'dug pas snying nas dga' ba bsgoms shig/ grub rtags 'di 'dra byung ba mi la
shong ri'i rang re mdzub mthud bla ma'i sku tshe'i dgag bya yong gsung nas/ mdzub mo mthud pa yin pas da res las so sgor ma bton/ da kha sdoms zer nas smras brjod spangs
shes bdag gis yang yang dngos las thos so//'di'i phyi lo lcags pho khyi lo vc: 1490shar 'phral mkhar kha ba'i mig 'byed pas spyan dbye'i tshul phul bas/ dka' tshegs gang
yang med par gser thur bsgril thengs gcig la gsal ba rab kyi mthar phyin pa'i tshul ston pa gnang zhing/ der spyan 'byed pas phyag btsal nas dar sngon po zhig

phyar te dgongs lags sam zhus pas shes byung/ nam mkha'i mdog tu snang/ ga re drung nas chos kyi bzang po ba de bzhugs na ang khong de la dges pa mtha' dbus med pa cig 'khrung
ba snang bas gsung/ zhes drung yig chos rgyan las brgyud pa'i gsung sgros so//'di ltar tshul ston pa yang sngon bag ston pa'i dus kyang spyan ya gcig mi gsal zhing/ de'i
rgyu mtshan yang bag ston nyid kyi gsung las/ sngon nga rtar skyes dus rta rogs la phra ba brgyab pas mig snang ba'i las kyi mtha' yin gsung ba ltar dang/ sngar tshe
bsgrub gnang ngo cog la drug cu re gcig gnyis dog pa'i lung bstan gyi dbang las yin par snang/ der spyan gsal gyi zhal dkar rgya cher 'bul mi byung zhing/ sngar las gsal
ba'i tshul gyis phyag dpe'i mtshan phra mo'i yi ge yang bde blag tu gzigs tshul gnang/ de nas vc: 1490khyi lo'i dpyid mtshams la rin spungs su spyan drangs nas/ sde bdag
sku mched rnams kyis dbang dang byin rlabs dpag med gsan zhing/ rong dang shangs sogs nas dad 'dus kyi dge bsnyen dge tshul dge slong zhu mi mang ba dang/ sems bskyed dbu
sems gnyis ka yang zhu mi'i ngor stsal/ kye rdo rje ras bris la brten pa'i dbang cha gsum tsam rnams gnang zhing/ skal bzang dam tshig can de dag gis zhus pa'i ngor/khyod
bla ma mchog gi sprul sku//nga rang lus rtsa yi 'khor lo//chos bum pa'i dbang bskur stsal bas//don bskyed rim lha yi dkyil 'khor//dus de ring 'gag med du shar ro//skabs
'dir yang bka' drin che'o//zhes sogs kyi gsung mgur yang gnang zhing/ der bu ram bsgar ma rang yang drel khal gnyis kyi sku 'khyos dang bcas nas slar gser mdog can du phebs/
mang ja bur 'gyed sogs kyis grwa pa rnams yid tshim pa'i bka' drin stsal to//

ma pham zhal gyi dkyil 'khor mdangs gsal ba//brgyud par bcas pa'i spyan yangs la 'khyud de//byams chos lus sgrub gzugs brnyan gsal ba'i tshig//ding 'dir sngon med legs bshad
rgya cher spel//byams sku'i ri bo rin chen las bsgrubs pa//gser mdog gzi 'od 'phro ba'i dpal gang ni//dka' ba med par dga' ldan lha gnas nas//ngang gis byon te gnas 'dir
bzhugs pa bzhin//byams mgon gnyis pa don yod dpal bzang po'i//sku gdung kha ba'i 'od chags dum bu dag//rin chen dar gos kyis klubs chos sku'i rten//bye ba phrag brgyar
spel nas de nang bzhugs//lha gnas yid 'phrog byams pa'i gtsug lag khang//mi dang mi min dad pa'i 'phrul las bsgrubs//lha bcas 'gro ba'i phyag dang mchod pa'i zhing//ngo mtshar
dpag yas thugs rje'i dpal gyis bskrun//rgya gar yul nas nyan thos dge slong gang//slong ba'i snod du byang chub shing lo'i tshogs//ma sbags gtsang sbra'i bkur stis
spyan drangs te//byams pa'i sku la ched du 'bul bar mdzad//byams pa'i rang bzhin g.yag rong a mo gha//byams pas rjes sprul paN chen chos kyi rje//byams chos bstan pa'i bdag
po brgyud par bcas//byams pa'i thugs kyis 'gro ba'i skyabs mgon gyur//ces paNDi ta chen po shAkya mchog ldan dri med legs pa'i blo gros kyi rnam par thar pa zhib mo rnam
par 'byed pa las/ byams pa'i sku'i snang brnyan rjes su bsgrubs pa'i skabs las bsgrags pa'i rab tu byed pa bcu dgu pa'o// //Chapter 20: bsngags par 'os pa'i cha shas 'ga'
zhigder paN chen rin po che slob ma'i tshogs kyi zhabs 'brings dang bcas pas stag gru kha nas 'u yug la gnang/ de nas stag pa'i ru ba sogs la brgyud

de byang lam la mdzad nas/ 'phan yul rig pa'i 'byung gnas kyi gtso bo mkhar rtser phebs shing/ der dpon slob byes pa rnams sku ngal bsten ched bcag mal tsam gnang nas skal
ldan shing rta'i pho brang rgya ma khri khang du phebs nas/ zla ba gnyis kyi ring tsam bzhugs/ chos ra rigs lung lhag par smar zhing/ rgya ma'i zhal ngo rnam pas gtso mdzad
la/ nA ro phyag chen/ lhan cig skyes sbyor/ nai gu dbang dang rjes 'brel gyi shangs pa'i gser chos bzhi tshang ma rnams gnang la/ byes pa'i che btsun gcig kyang ma tshud
la/ drin can spyang lung pas der gnang ba kun gsan zhing/ paN chen rin po che'i zhal nas/ 'di rnams spyang lung rin po che nas brgyud pa yin zhes ched du stsal zhing/
drin can spyang lung pa sku rkyang la mchog dbang sngon du 'gro ba'i sbyor ba yang lag drug gi khrid kyang gnang ste/ paN chen rin po ches sbyor drug gnang ba'i thog ma rang
'di yin gsung ngo//der gzhi byes kyi tshogs pa kun la/ rje rong ston chen po nas gsan pa'i jo bo rje dpal ldan a ti sha'i lugs kyi sgrol ma nyi shu rtsa gcig gi rjes
gnang yang tshogs su stsal zhing/ paN chen rin po ches mkhan po dang/ spyan snga grub rgyal bas slob dpon mdzad nas rgya mar grwa tshang gsar 'dzugs kyi thus btsun stobs
che ba'i rab byung bsgrub pa der bzhugs ring gnang zhing/ khyad par de dus rgya ma ba'i zhal ngo chos mdzad ma chos grub dpal mo 'tsho'i drung gis paN chen rin po che'i drung
du mkhan po zhus/ las kyi slob dpon spyan snga grub pa'i rgyal po/ gsang ston rje btsun kun dga' rgyal mtshan/ tshangs spyod nyer gnas kyi slob dpon rje brag dmar ba/
dus sgo ba drung dbang bzang pa/ grogs dan pa chos rje bsam gtan pa/ las grwa'i kha skong byes kyi slob dpon pa rnam bzhis mdzad nas/ dge slong ma'i sdom pa bzhes

te rgya ma dge slong mar mtshan thob bo//de nas glang thang du phebs dbyar zhal bzhes gnang/ gzhi byes kyi grwa pa blo tshod mtho ba 'ga' zhig bsdus pa sum brgya tsam la lam
'bras ngor lugs tshogs chos su gsungs shing rgya na'i zhal ngo rnams dang/ lhag par drin can spyang lung pa la/ khyed chos sdings pa'i pha chos rang de 'di yin gsung theg
chen chos kyi rgyal po las brgyud pa'i lam 'bras cha lag yongs su rdzogs par stsal/ de lo char lhag par dkon pas/ yab pa sgo mo sogs kyi nus che che'i rtogs ldan kun gyis
char 'bebs ci byas kyang char ma phebs par zhing pa'i re thag chad pa'i skabs der/ glang thang gi 'khris kyi chu mig der gzhi byes kyi dge 'dun yo bsags/ mang ja nyis
sbrel ring sprin chen po'i mdo klog pa dang/ sgrol ma'i 'ur 'don gnang nas/ khrus gsol rgya cher mdzad pas/ nam mkha' la sprin sogs cang ma byung bas grwa pa kun thugs mdzangs
pa'i tshul du snang la/ grong khyim pa kun nges par char 'bebs mkhan gzhan dang ye mi 'dra bas thugs rje bslu ba med ces mgrin gcig tu sgrog go//der de nub thugs dam
la bzhugs dus/ drung yig chos rgyan pa la ga re/ nam mkha' la sprin ci snang ltos gsung dus/ sprin ye mi snang char 'bab pa'i gshis su mi 'dug zhus pas/ 'o na da dung
yang sgrol ma la yon chab shig shoms shig gsung nas/ slob dpon tsandra go mi'i thugs dam yin nges kyi sgrol ma rgya gar ma/ slob dpon sde pa a seng pas phul ba/ zhabs la
lanydza'i yi ger dge bsnyen zla ba'i yi dam du bzhengs zer ba zhig sku dang 'bral med gar phebs tu snoms pa'i 'phags ma'i drung la ched kyis mchod shoms gnang nas gsol btab
mdzad pa'i skad cig de la/ phyogs bcu nas blo bur

du char sprin 'dus te/ 'brug sgra zab mo'i sgra 'byin pa dang lhan cig char chen phab cing/ de nub rang la gnya' shing gi dpangs tsam gyi sa'i dkyil 'khor ma lus pa yongs su
tshim par gyur pas sang snga chos kyi chos khri khar phebs/ gang blo ma gnang skabs nyid nas yul 'khor gyi grong pa ma lus pa dga' ston gyi phyag 'tshal ba la lhags te/
mar krog phul ba sku mdun du gangs 'phyur ba tsam byung zhing/ rgan pa 'ga' re 'di 'dra'i skyid stsal bas nged rang gi rta 'bul ba zhu zhes smreng ba las mtshon pa'i yid
dga' ba'i dpal gyis khyab par gyur cing/ bka' las kyang/ rje btsun sgrol ma'i sku 'di la ding sang tshun la byin rlabs char 'bebs mar mtshan gsol to// zhes gsung zhing/
phyis paN chen rin po che zhi ba'i dbyings su bzhud rjes rje dbon shAkya rgyal mtshan pas/ stag lung chos rje rnam rgyal grags pa la/ glang thang pa dang stag lung pa'i rtsod
gleng zhig gi ched du phul te/ ding sang stag lung na bzhugs snang bas bdag gis phyag mchod smon lam gyi skal ba thob bo//de ltar na dbyar gyi dgag dbyed dang dus mtshungs
su spyan snga blo gros rgyal mtshan pa'i nang rten gser sku rdo rje 'chang jovc: or: dze?tshad ma de nyid kyi rab gnas rgyas par mdzad rjes/ da mi la yang rab gnas
shig dgos pa yod gsung nas/ paN chen rin po ches bka' bkod dang len thams cad mdzad nas/ paN chen rin po che rang gis mkhan po/ glang thang spyan snga grub rgyal bas las
slob/ rje kun dga' rgyal mtshan pas gsang ston dang/ chen po ra chung pa yon tan chos 'phel bas dus sgo ba/ rje brag dmar ba kun dga' tshe 'phel bas grogs dan pa/ slob dpon
drung nas grags pa byang chub/ nyang stod rab 'byams pa lhun grub dpal bzang po/ shangs ston sangs rgyas blo gros/ mngon pa ba grags pa bzang po ste bzhi dang/

rigs gter slob dpon pa kun dga' bsam gtan dang/ rgya ma slob dpon dbang phyug bzang po ba ste/ gzhi byes kyi slob dpon de rnams kyis grangs kyi kha skong gnang nas bdag gi
drin can rtsa ba'i bla ma mchog dpal spyang lung pa gzhon nu chos grub pa'i zhal snga nas la bsnyen par rdzogs pa'i bka' drin stsal/ las grwa rnam pa la paN chen rin po che
nyid kyis ja bur bzang po'i bsnyen bkur dang/ bsnyen par rdzogs pa'i rab ston paN chen rin po che nyid kyi sku la bcar ba'i rnam sbyar zhig gis dbu byas pa'i gnang sbyin
yang dag pa stsal nas/ nged la rin po che chos sdings pas 'khor ba med pa'i bka' drin gyis bskyangs pa'i drin gsob du dmigs pa lags so zhes dpal gyi mgur nas bka' stsal
du mdzad do//yang dus der las grwa bzang bas shes bsnyen rdzogs zhu mi mang du byung zhing der dgag dbye grol rjes/ grwa pa bsod snyoms dgos pa rnams kyis 'phan yul?'phen
yul gyi lung pa phu zhabs la rnyed pa blangs pas/ kun kha 'cham par rang re'i chos rje'i grwa par snang zhes bsod snyoms 'bad med du phul zhing/ 'ga' re'i lab brjod la
glang thang pa'i skya btsun sangs rgyas rab bdun gyis mthul ba 'di kun chos rje chen po ba'i drung gis bal chur sbangs pa 'dra ba cig la btang song zhes smra mkhan yang
byung zer ro//de dus mnga' ris pa'i slob gnyer ba 'gas/ gung thang gi grong der bsod snyoms la phyin/ khong rnam pa la gding lhung sogs rab byung gi chas bzang po yod pas/
de'i sbyin bdag cig gis ri bo dge ldan par 'dug bsam dad mos kyis khyim du spyan drangs gdan non zhus rjes/ de ring 'di kar bzhugs zer/ der dgongs phyogs khos gsol ja khyer
nas yong dus/ rung chu a dgos byas pas/ ha ni ma go yang lags lags byas pas/ khos chu

grang cig rkyan la gtor song/ de nas dgongs kha khyed rnams 'od dmar e srung zer bas/ rgyu mtshan ci yang ma nges par yang lags lags byas pas/ khos lags lags dang khyed rang
rnam pa dang mjal myong 'dug go zer bas zhed de sang snga bar langs phyin pas/ glang thang du sleb 'phral do gal chen po rang yod pa skad kyis paN chen rin po che la rgyu
mtshan phul bas/ lhag par bzhad cing de la zhed mi dgos/ 'dul ba'i brda' chad cig yin gsung zhing/ phyis kyang 'dis skyor zlos yang yang gnang ba zhig byung zer/ gzhan
gra pa 'phan chas bzang ba bsod snyoms mi dgos pa 'gas byang rwa bsgreng sogs kyi gnas skor la byon/ yang rkang pa bzang ba 'ga' re dbus stod la ja slong la phyin zhes grags
shing/ de skabs paN chen rin po ches stag lung du phebs nas/ stag lung ngag dbang grags pa la do ha skor gsum par pu ba blo gros seng ge'i TI ka'i steng nas zab bshad
dang/ phyag chen lnga ldan dang yi ge bzhi pa'i khrid/ rgyab tshes su grub pa sde bdun/ a ma na si'i chos skor mai tri pa las brgyud pa'i rgya gzhung nyer bzhi'i lung/
ye shes mgon po phyag bzhi pa'i dbang sgrub skor ma lus pa dang stag lung pa'i dkar brgyud gser 'phreng gi lung rnams gsan/ 'di skabs rje drung kun dga' rgyal mtshan pa dang/
rje brag dmar ba gnyis kyang phyags phyir yod cing stag lung dge dbang grags pa la dka' 'grel gsan no//der stag lung ngag dbang grags pas sa sde la gtso bor dri mal
gnang/ gzhan yang 'dul mngon sogs nas rig gnas phra mo'i bar la nyin re bzhin du gang dri ba gnang ba'i tshig des ja gral de 'khyongs pas thugs gting nas dges/ ga re yon
gnas kyi mchog dam pa rang zhig 'dug go gsung/ gos dar/ gser brtul ma zho brgyad cu

rnams kyi gnang sbyin mdzad/ stag lung gi grwa nang gling pa kun la yang 'di 'dra'i dge ba'i bshes gnyen la rnyed pa dar kha re thengs na yang 'khor ba mtha' can rang du snang
ngo gsungs pas/ gos dar bsam gyis mi khyab pa ri spungs pa tsam gyi 'bul ba dang/ gser brtul ma rang 'bul mi mang po byung bas/ tshur lam glang thang du phebs phral stag
lung pa'i lto dkar gong ma ba dar yul nas bos te/ thugs dam du 'phags pa brgyad stong pa phreng ba can rngog 'gyur de yi ge gzabs bris rang gis rgya shog la bzhengs pa
gnang nas/ drung yig chos rgyan pa rang gis ched du gtang ba'i zhus dag kyang mdzad pa'i dpe bral de bsgrubs shing/ dgun chos la nA lendrar phebs/ rdzong chung du bzhugs
gnang gnang/ byes pa'i tshogs pa rnams kyis chos khri khar rigs lung btsugs/ gzhi byes kyi tshogs pa yongs la thub pa dgongs gsal dang/ sdom gsum rab dbye'i spyi chos snga
phyi la gsungs shing/ 'du khang du sgrub thabs brgya rtsa'i rjes gnang gnang/ der nA lendra pa tshos gdan sa'i zhu 'bul nan bskyed mdzad kyang zhal bzhes ma gnang zhing/
drin can spyang lung pa dang/ krog mkhar nang so rdor mgon pa mdun grong pa'i sku ngo rnam pas gsol ba btab bas tshe dpag med grub pa'i rgyal mo'i tshe dbang tshe khrid
rnams gnang ba la/ byes pa'i rje kun dga' rgyal mtshan pa dang/ rje brag dmar kun dga' tshe 'phel ba/ drung nas rnam pa bzhi rnams la yang gnang/ der rag ma'i nang la
gnang nas bde chen gyi phug la byas/ ru dgon sar nas brgyud phebs dus chibs brdabs kyi rnam pa zhig gis/ yar lam paN chen rin po che'i phyag g.yon pa zhag 'ga' ma bde ba'i
tshul bstan to//der gser mdog can du phebs 'phral

lcags mo phag gi lo vc: 1491dgung grangs drug cu re bzhir phebs pa'i dus der byams sku'i ldem g.yas g.yon 'jam dbyangs dang spyan ras gzigs gnyis kyi bzo dang/ lhag par drung
nas slob dpon pa tsho la ngom ngom mdzad dbus phyogs kyi gos dar spus gtsang gi 'bul ba yo phyogs gcig tu sog pa gnang nas/ nged rang gis nan ning mar cig thog mar ngo
dro ba'i kha ta byas khong rang gzigs bkod rnam sras 'khor sa gsum ma de'i bris sku de bzhengs/ drung jo gdan pa rnam pa'i phyag bzo gnang 'du byas pa'i rnam sras kyi pho
brang de yang bsgrubs/ rnga chung ldi ri ri brdung ba'i grub 'bras yin snang bas/ da ste ston pa'i sku la 'phags pa'i gnas brtan bcu drug gis bskor ba'i gos sku cig bzhengs
gsung nas/ sprul sku sman thang pa yab sras mched bcas kyis skya ris btab pa'i nyin me tog gi char sim pa zhig babs shing/ 'di skabs gos chen mi sha kha zhig tshol ba
la rin spungs seng ge rtse sogs gtsang gi sde dpon mtha' dag dang/ dbus kyi yang thugs 'brel yod pa kun tu bang chen gnang yang rnyed dka' ba tsam byung rjes/ gos chen
mi sha kha hor dus rang la pho ba ris yod pa cig byung nas ston pa'i mchog zung ste/ shA ri'i bu dang mau gal/ 'phags pa'i nyan thos rnams kyi sku sha la 'bul ba gnang zhing/
der slob dpon nyang ngam pas nyin gcig bla brang du phebs shor cig la/ gos sku 'tshems sar phebs pas/ shA ri'i bu dang mau gal gyi bu grub nas/ khong rnams tshad tshad
gnang ba gzigs 'phral la/ da rang re'i grwa sa 'dir grwa pa tsheg ngo ba mang po rang zhig 'tshog pa'i rten 'brel zhig byung 'dug go gsungs pas/ khong der tshogs yos bzhad
cha byas mod/ phyis brtags dus 'brum pa'i skabs nad ljon che ba dang lci ba rang zhig gis grwa pa rnams la 'tsheb mngon sum du grub

bo//der rdo rje gos sku'i bzhugs gnas kyi gyeng khar du mdzad nas gos sku legs par grub pa'i zhal dro'i rab gnas la shangs 'brong sgang nas sde pa'i bsnyen bkur dang/ bla brang
nas span pa mi mangs la gro 'gyed bzang ba rang zhig stsal zhing/ bya rgod phung po'i chos khri'i stengs nas lhag gnas kyi me tog 'thor ba gnang dus/ nam mkha' la 'ja'
sprin legs pa dang/ me tog gi char chen po babs shing/ de'i nyin rgya bar mda' dpon ma mi dmangs byin gyi khrom gnon la yod dus khong gis brda' sbyor byas nas/ shAkya
thub pa zer ba'i grags tshod can de 'di 'dra zhig yod snang bas gzigs shig/ lar paN chen rin po che rgyal ba byams pa dngos 'dis bka' bkod gnang/ sprul sku sman thang pa
yab sras 'jam dbyangs dngos byon rnam pas phyag bzo gnang ba la/ da lta brtags dus shAkya thub pa'i lto snod phyag tu yod pa de chad 'dug pas/ rang re'i span pa'i mi mangs
rnams la e dga' 'am byas pas/ rnam rtog zos pa 'ga' re byung ba'i gtam rim gyis paN chen rin po che'i snyan du dgongs nas/ ga re blun po gang lab khungs ci yod/ lar rang
sangs rgyas ting nge 'dzin la bzhugs pa'i phyag tu bzhes snod ci yod/ lha sa'i jo bo rin po che'i phyag tu lhung bzed phul ba'i rten 'brel las/ rang re yo zas phyir thos
bsam bsgom gsum yo rang shor ba 'di byung ba yin no// gsung zhes nang pa sman thang pa'i ngag las thos so//de nas dgun bzhugs la 'jam dbyangs spyan ras gzigs te ldem gnyis
la yang rab gnas phul nas/ byams pa'i sku'i g.yas g.yon du bzhugs su gsol zhing/ de gnyis kyi sku tshad la paN chen rin po che'i phyag khru drug lhag pa pad gdan dang
bcas pa yod grags shing/ de lo yan la 'du khang gsar pa ka ba sum cu

so drug gis/ ka chen nyi shu rtsa bzhis bteg pa yang legs par grub bo//rab sbyangs mkhyen pa'i shing rta'i kha lo pas//nyer drangs yongs rdzogs bstan pa'i nyin byed ni//gdul
bya gling bzhi mun sel dbang po'i tshul//rang rang skal ba'i pad tshal 'byed par mdzad//rab brtse'i dkyil 'khor rgyas pa dag pa'i thugs//kun la snyoms pa'i phan dgongs
bsil zer can//ring nas dad pa'i ku mud rgyas pa'i gnyen//ma 'dris lus can yongs kyi blo mig gsal//rgyu skar bye bas bskor ba'i zla ba bzhin//bdag nyid chen po slob ma'i tshogs
dang bcas//klongglong? yangs dbus gtsang dag pa'i zhing khams 'dir//'gag med yongs kyi gtsug na sa ler bzhugs//gang dag gang ba'i yid mtsho rnyog bral bar//khyod sku
sras bcas chu mtshor rgyu skar dpe//yangs dog spangs pa'i snang ba'i gzugs brnyan ni//phyi nang rten cing 'brel 'byung ngo mtshar rmad//rab bkra chos kyi spyan yangs gzigs
pa'i yul//rab 'byams rgyal ba'i gsung mdzod ma lus pa'i//rab phra'i gnas la'ang thags thogs ma mchis pas//rab mchog mkhyen pa'i rtser son khyod zhabs mchod//ces paNDi
ta chen po shAkya mchog ldan dri med legs pa'i blo gros kyi rnam par thar pa zhib mo rnam par 'byed pa las// bsngags par 'os pa'i cha shas 'ga' zhig las rjes su bsgrags
pa'i rab tu byed pa nyi shu pa'o//Chapter 21: mkhas pa dang grub pa'i dpal 'dzin pa'i skabsde nas dgung lo drug cu re lnga'i stengs su phebs pa chu pho byi ba vc: 1492la
gtsug lag khang dang 'du khang sogs kyi gyeng ris rnams sman thang pa yab sras rnam kyis bsgrubs te/ mdo bkod dang ltung bshags kyi sangs rgyas so lnga/ sman bla'i bde gshegs
'khor bcas sogs sangs rgyas byang sems 'ba'

zhig las/ phyis ji ltar 'byung yang mi nges so gsung/ bla ma'i sku sogs kyi rnam pa gang yang 'bri ba bkas ma gnang zhing/ de lo mnga' ris kyi dbu legs nas chos rje yon tan
grags pas gser zho gsum gyi maNDal dang bcas gsol ba btab nas/ byams mgon don yod dpal bzang po'i rnam thar de'i thugs rtsom dang/ phyis glang thang spyan snga sku mched
kyi rnam thar thugs rtsom yang gnang ngo//de'i phyi lo glang lo vc: 1493la gyeng ris rnams kyang che long grub cing/ 'di skabs rje dbus smyon pa shangs nas mjal ba la phebs/
zhag bdun sgugs sdod gnang yang slob ma'i snod brtag phyir mjal kha ma gnang zhing/ bka' lung sogs kyang bsgyur len gang yang ma gnang bar bu ram bsgar ma chen po zhig
gsol dpon blo gros seng ge la skyol shog gi bka' lung gnang bas/ khong zhed nas 'gro ma nus par dge rgan shAkya khams gsar thob thob cig yod pas de btang bas/ der dbus
smyon pa bya rgod phung po na ma Ni bskul gyin bzhugs snang ba'i phyag tu phul bas/ de 'phral rang rje dbus smyon pa rang gi zhal du shong tshad cig brdzangs rjes/ de na
yod pa'i khrom yo la gnang nas/ bsgar ma zo la log rgyug/ oM kyang ma Ni padme hUM/ gsung nas rkang dung skad che ba gsum bus nas gshegs song zhing/ rkang dung gi skad paN
chen rin po che'i snyan du dgongs res bzhin rtogs ldan grags pa can zhig yodyong red lan gsum bstudbtud mar gsung/ 'di dus paN chen rin po che'i zhabs drung na rje khog
lung pa bzhugs pa'i gsung sgros yin/ de mtshams ston ser 'du khang gi rab gnas gnang zhing/ bka' las/ dge 'dun 'du ba'i 'du khang gi rab gnas tshul ldan mang thos rnams
tshogs nas mthun pa'i gso sbyong gi dga' ba

nyams su myong ba zhig yin pas/ rang re yang byams pa'i sku dang gos sku lha khang sogs kyi rab gnas la chos 'khor en tsam zhig e 'grub lta dgos shes bka' lung 'bus tsam rab
gnas der bzhugs kun la gsung zhing/ rab gnas grub nyin chos rje blo gros rgyal mtshan pa'i drung dpon slob rnams ngor nas phebs pa la rten 'brel legs gsungs nas/ 'du khang
nyid du bzhugs gdan gyi bkod shoms gnang nas mjal 'phrad sogs mdzad ces/ de dus phyags phyir yod pa'i mnga' ris pa 'ga' las thos shing/ chos rje blo gros rgyal mtshan
pa'i drung gis mnga' ris rang du mdo phyogs kyi gsan sbyong phar phyin 'dul ba sogs la gnang tshar ba'i gser mdog can tshor tshad ma rang gi gsan sbyongs la zhabs gtad yin
pa'i thugs 'dun gnang nas/ thog mar tshad ma'i rtags rigs blo rigs kyi zhal rgyun bzhes shing de dus kyi gtong chos grogs ldan rnams mnga' ris pa nang mthun gyi dgongs
pas mkhas pa don yod pas phyag g.yog bsgrubs/ der dbyar gnas 'dul grwar chos rje blo gros rgyal mtshan pas kyang phebs nas/ sngar mnga' ris su thugs gnyer gnang ba'i grwa
tshang chen mo ba'i ngag sgros stengs nas bshad pa mdzad dus/ nang pa rje rong chos mdzad pa yang 'dul grwa la yod pas/ khong gis shags ka phul nas/ lha yul du 'dre skad
de 'dra mi gnang ba zhu/ nyi shu dgu la gso sbyong bcu bzhi pa byed pa ni/ gzhan dag 'bal mo dang lhan cig gso sbyong dag min ma dag min byed pa'i gtam skad lags zhus pas/
chos rje blo gros rgyal mtshan pa'i drung 'phral dpon po bla ma gzhi mthun pa'i ngar po yod pas/ sku sked nas ba so'i yu ba byas pa'i phyag shan chung chung cig bton
te/ 'dul ba nyag gcig la khyed las nga'i bla ma dpal 'byor bzang

po mi mkhas ri'i dbu bsnyung bzhes pas/ der bzhugs yo thugs lhag par mdzangs pa rang zhig gi ngang la gyes/ der de'i snga dro'i stengs su mkhas pa don yod pas paN chen rin
po che'i drung du byon nas gsol ba'i phyags phyi gnang/ gsol ba grub 'phral gsol rting ma'i gsol ja'i steng du/ nang pa rje rong pa yang byon byung bas mdang gi skyor zlos
byas// khyed mnga' ris kyi chu ku co 'don sa nas yongs pa tsho la zhed do zer ba la/ paN chen rin po che'i drung gis bka' bkyon mdzad/ rang phal pa nang gi kha 'chal yul
gnyen po la spob tol byed pa ha rang che/ ngas rgyal khams chu bzhin bskor yang dpon g.yog gi shan phyed pa glo bo smon thang rang gcig por 'dug go/ mkhas btsun dpal 'byor
ba zer ba de kun pa'i thugs la 'dul ba lung bzhugs zer bas/ chos rje pa gsung ba yang mad mod/ rang re'i 'di na mdo rtsa'i mgo zhabs gtsang seng ge ba yang blo la thon
pa yang dka' bar 'dug go// 'on kyang sngon slob dpon mi nyag pa'i blo la 'dul ba rgya cher 'grel byang po yod pas nga rgyal/ nged rang la drung pa chos rjer 'bod pas/ 'dul
ba rang la nga rang mkhas snyam nas nyan dus/ drung pa chos rje'i bshad pa de thos tsa na nga'i blo'i rgya cher 'grel de yi ge nag tham tham der red zer/ da gzod nged
rang la dag pa 'drongs pa yin no// dpe de bzhin lung sde bzhi yang yi ger ka bzhugs las che na'ang/ rgyal ba'i bka' dri ma med pa thugs la mnga' ba ngo mtshar to// gsung
zhes mkhas pa chen po don yod pa las dngos su thos so//der nai gu'i khrid kyi gsol btab dang/ da lta'i nai gu'i brgyud 'debs 'di yang chos rje blo gros rgyal mtshan pas
ka de dus gsol ba btab nas gnang ba yin no//khrid la rje drung gting skyes nas

sku mched gsum dang/ rje brag dmar ba/ slob dpon rnam pa bzhi sogs drag pa kun yod cing/ khrid grol rjes nai gu'i dbang rnams gsol btab gnang bas paN chen rin po che'i zhal
kur gyi tshul gyis/ nai gu dbang la tshogs 'khor bzang po dang/ gser gyi maNDal dgos zer ba ni 'dug gsungs pas/ de nyin chos rje blo gros rgyal mtshan pa la nya ri dga'
bde bas bzhes spro sna tshang dang/ sha skam gtsang khog pa mang po phul ba rnams dang/ gser thig po zho bcu gsum 'god pa cig rnams bkod nas/ bskyar zhus phul bas zhal gyis
bzhes/ sgyu lus dbang mo tshe dang chos drug so so'i bka' drug tsam stsal zhing/ tshogs 'khor ni ma gnang/ mtshon byed bur rdog re bkye zhes gtam du sgrog go//dbang la
rje blo gros rgyal mtshan pa/ rje kun dga' bkra shis/ 'phan yul gyi dga' mo chos mdzad pa/ pu rangs pa dpal ldan blo gros/ glo bo ba yin pa'i dbus phrug tu ming grags pa/
dril bu bsam sdings pa'i bla ma rtogs ldan pa/ sbanvc: or: span?rgya rgan pa'i mi ngor byed pa'i ka bcu pa chos dpal/ drung yig chos rgyan pa rnams yin zer zhing/ gtsang
dbus gnyis su snga phyir nai gu'i khrid grangs med stsal kyang/ khyi lo rgya mar lan gcig dang/ de dus las dbang bka' ni gtan ma gnang zhing/ gtsang du shangs pa'i gser
chos lhag ma bzhi yang ma gnang ngo//des na rje brag dmar bas nai gu'i bka' byin rlabs rnams lcags su chos rje mon rdzong pa la gsan du phebs shing/ rje sems dpa' brag dkar
bas rnal 'byor gyi dbang phyug dznyA na sA ga ra las gsan dgos pa byung bas mtshan no//nai gu'i chos rnams grol rjes/ chos rje blo gros rgyal mtshan pas gsol btab gnang
nas/ dus 'khor gyi dbang sogs gnang ba'i spyi

bshad/ rje dus zhabs pa'i gsung sgros dpe ris rnams kun mkhyen bu'i nges don snye ma'i stengs su sbyar ba'i rgyas bshad gnang/ dkyil 'khor bri ba la dgongs pas/ paN chen dpal
ldan tshul khrims pa ngor na bzhugs pa la rje blo gros rgyal mtshan pas bka' shog gnang nas 'bod mi dang chibs su yang gnang nas phebs/ de phyin dus 'khor gyi sa ris skor
mgo sogs paN chen dpal ldan tshul khrims pas mdzad/ der shing pho rtag gi lo vc: 1494shar ba paN chen rin po che dgung lo re bdun phebs skabs der/ rje blo gros pa'i drung
zha lu ri phub tu chos rje mkhyen rab pa la yo ga'i dbang gsan pa la blo bur du phebs rjes/ dus 'khor gyi rdul mtshon 'du khang gsar par bdag gi yongs su 'dzin pa'i
bshes gnyen mkhas pa'i mkhas pa mkhas mchogmtshog dpal ldan tshul khrims pa'i zhal snga nas kyis phyag gnyis ka'i 'phrul gyis legs par 'bri ba gnang bas/ sprul sku bi shwa
karma'i ngo bor gyur pa nang pa sman bla don grub pa yang thugs ha las par gyur kyang/ mtshan nyid skad kyi chags sdang mkhan rnams kyis 'phyas 'dogs pa'i ngag tshig sgrog
pa byung ngo//de dus dus 'khor bdag po chen po'i dbang gi mthar thug pa/ rgyud 'grel yongs rdzogs/ gzhan sems 'grel gnyis dang bcas pa'i bshad pa mtha' chod gnang rjes/
nyung bsdus la sbyor ba yan lag drug pa gnang bas/ slob dpon tshal pa rin chen rgyal mtshan pa'i drung snga bar bzhengs nas paN chen rin po che'i drung du phebs/ ga re
nged la mi shis pa e yin/ du bas nang chung gang ba byung bas/ byin rlabs zhur 'ongs/ zhus pas/ paN chen rin po ches bzhad mo gnang/ nged rang mtshan nyid pa skam po rang
yin/ de thugs dam lags mod gsungs pas/ ya ci so

ma song pa'i zar zir zhig ni 'dug ces/ paN chen dpal ldan tshul khrims dngos kyi gsung las rna bar son pa'o//de nas rje brag dmar bas zhu ba'i gtso bo gnang bas/ gsang 'dus
'phags skor gyi dbang rgyud rim lnga'i phyag khrid rnams kyang stsal lo//de lo vc: 1494dpyid chos sred kha sbed bteg cing/ der dpon sa bdag chen ma'i drung la sbyong rgyud
kyi dkyil 'khor bcu gnyis kyi dbang bskur gnang nas/ snar thang pas zla phyed phogs cig phul/ chu mig tu bzhugs/ de'i ring sgrol ma nyer gcig/ rnam dag gtsug gi nor bu'i
lugs kyi dbang rjes gnang tshogs la stsol bar mdzad nas/ dbyar gnas la gser mdog can du phebs pas/ slar rnal 'byor dbang phyug dbus smyon rus pa'i rgyan can zhabs drung
du byon/ las can gyi gdul byar gzigs/ lam 'bras zhag bdun ma dang/ rgyud kyi rgyal po dpal brtag pa gnyis pa sogs stsal/ de dus rje dbus smyon pas/ a ya sprang po'i khang
par gnas tshang gnang/ der chos kyi yon du ja nyag re la ja sigs re'i gzugs bcos pa'i sig ma bcu gsum/ lha sa zho'i gser zho bcu gsum sogs/ bcu gsum mtshan pa bcu gsum
gyi 'bul ba mdzad ces/ ri dgas kRaShaN sa ra'i pags pa zhig bting ba'i khar rje grub thob dbus smyon pa rang gi dbu ral bkrams/ de'i steng du paN chen rin po che'i zhabs
gnyis bzhag nas/ yun ring du smon lam 'debs pa gnang zhing/ brtag gnyis kyi bsdus don/ dbu ma'i lta khrid/ rnam thar bstod pa dge legs kun 'byung ma yang bskul bar mdzad/
paN chen rin po ches dbus smyon rdo rje bdud 'dul zhes mtshan du gsol zhing/ phyir lam smyug la'i mi gcod gnang bas bar chod kyi g.yul las yongs su rgyal

te grags pas 'dzam gling ma lus pa khyab par gyur la/ phyis paN chen rin po che'i zhal slob che phra yongs kyis bla mar bkur zhing zhabs kyi padmo spyi bos mchod par bgyid
do//slar paN chen rin po che dgung lo bdun cu don lnga'i skabs su phebs dus kyang glang thang tshor mjal ba la phebs/ lam skor phyi ma brgyad gsan zhing/ bsdus don gyi yi
ge yang zhus/ de dus drung chen sangs rgyas seng ge ba dang drung yig chos rgyan pa sogs phyag g.yog kun la byin rlabs zhu ba gnang zhes brdzun med las thos so//tshul gnas
thos pa'i lang tsho rgyas pa'i bzhin//chos can dag pa'i dbyings kyi mdza' bo pa//legs bshad gtam gyi skyes la mngon sum du//dga' ba'i mdzum mdangs mi g.yo srid 'dir su//chen
po'i khengs pas slob gnas spangs pa'i dpe//rgya chen yi ge'i ngal bas yid g.yengs pa//sna tshogs rang gzhan brjod tshig 'khrul pa'i blo'i//mun pa'i glong de mkhas
pa'i sgron mes bsal//yig 'bru'i tshogs pas sems mgu dregs ldan rnams//lung rigs gzhal byas dpyad tshe smra ba bral//ci lab khungs kyis phongs pa'i zol sbyor ni//bsgrubs la
gzhol bar 'dod pa'i tshigvc: or: chig?gis sgrib//dpyod ldan rigs pa'i mtshon cha'i 'khor lo pa//lung tshig brtson pa'i chos grwa cher bzhugs nas//rnam 'gyur mi 'dra'i rang
gzhan grub mtha'i srol//dgag bsgrub tshul brgya shes de mkhas pa yin//bsgrub dang sun 'byin rigs pa'i na ngo pa//gsang sngags bzlas pa'i nus mthu mngon gyur pa//gnas
don phyag rgya che la dbang bsgyur ba//khyed la mtshan du ji ltar sbyor ma shes//rgya chen gtsug lag rgyal ba'i sku gzugs dag//dpe bral bsgrubs pa'i mdzad pas skye dgu tshim//

gsung gi bdud rtsis mkhas rnams yid mgu zhing//rtogs pa'i gzi yis grub brnyes ral pa'i rtser//khyod zhabs bkod pa'i zil chen e ma ho//zhes paNDi ta chen po shAkya mchog ldan
dri med legs pa'i blo gros kyi rnam par thar pa zhib mo rnam par 'byed pa las/ mkhas pa dang grub pa'i dpal 'dzin pa'i skabs las rjes su bsgrags pa'i rab tu byed pa nyi
shu rtsa gcig pa'o// //Chapter 22: chos kyi 'khor lo rmad byung bskor ba'i skabsder dgung lo re brgyad kyi stengs su son pa shing mo yos kyi lo gsar vc: 1495la chos kyi
'khor lo rgya chen po bskor ba'i dgongs pa'i dbang las/ stag lo vc: 1494nang du sde snod 'dzin pa'i bshad grwa ma lus par snyan gsan gyi zhu 'phrin yi ger bkod pa'i bya ma
rta'i tshogs/ shar nub lho byang dbus dang lnga 'gyed pa gnang zhing/ slar yang yos lo vc: 1495de nyid kyi rta zla'i gral tshes dkar ba nas dbu 'dzugs par dgongs kyang/
rgyu skar gyi dbang dang gso sbyong gi dus mtshams la brten gnam gang gi nyin nas dbu legs par btsugs te/ de yang thog ma'i nyi ma de nyid la gzhi bzhugs phyogs nas 'dus
pa dang bcas pa'i dge slong gi dge 'dun sde snod 'dzin pa tshul ldan mang thos de dag gi gral dbur gdan seng ge'i khrir brtan par bzhugs te/ dus bzang gi gso sbyong gi rim
pa sngon chad yongs su grags pa spyi las khyad par du gyur pa/ gang 'dul ba nyid kyi lag len las 'ongs pa'i legs par phye ba'i srol/ gangs can gyi 'dul ba 'dzin pa chen
po dag gi rna ba'i spyod yul du ma gyur pa'i bkra shis pa'i gso sbyong gis dge mtshan gyi mdzad pa khyad par can gyi sgo dbye bar snang/ da nas cho 'phrul gyi yar tshes
nas bzung ste/ zhag nyer gcig gi ring la dkon mchog gi rten byams skus gtso mdzad pa'i spyan sngar dar gyi lhab lhub phye ma'i phur ma dang/ gdugs dang/ rgyal mtshan dang/
ba dan gyi khyad par bcu phrag re dang/ me tog dang dri dang/ khal lnga bcu tsam gyi zhal zas zung gis thog drangs pa'i lnga brgya tsam dang/ dkar me'i phreng ba nyin
mtshan 'khor yug tu brgya rtsa re dang/ mtshan thog thag mar me'i rgyal mtshan brgya phrag gnyis dang/ gzhan yang rol mo'i bye brag sna tshogs rnams kyis bkur sti dang/ bla
ma dang/ ri mo dang/ zhe sa dang phu dud/ dus so so ba rnams su mchod 'bul du bgyis shing/ 'dus pa'i dge 'dun gyi tshogs rnams la spyi zo'i nas khal spus dag ma gnyis
re'i phogs dang/ dbu gzhung thon gsum gyi bsnyen bkur bzang po dang/ mang ja zhag nyi shu rtsa gcig la zur chos pa dang/ gzhung lugs rab 'byams smra ba brgya phrag lhag tsam
la gsol ja gang bzang re'i sbyor stengs su/ nang re bzhin chos kyi bgros pa sgo du ma nas gleng ba dang/ tshogs su mang ja zung du sbrel ba la mang ja sngon ma la khal
bcu dang/ phyi ma la khal lnga btab pa dang bcas pa'i bsnyen bkur sngon du 'gro bas/ der 'dus pa'i tshogs grangs su bgyis pa stong brgyad brgya tsam dang/ zur chos dang
gzhung lugs rab 'byams smra ba brgya phrag tsam dang/ rigs grwa dang lung grwa chen mor gtogs pa sum brgya tsam dang/ de lhag gzhung 'dzin gyi mthar brten nas byon pa rigs
grwa lung grwa so sor ma phye ba rang rang rnam par dpyod pas phye ba'i bshad

pa bgros gleng rnams gang dgar mdzad cing/ khrom tshogs tshom bu rigs su bzhugs/ tshogs su lung rigs brda sprod la blo'i spobs pa thob pa sha stag gis nyin thog thag bshad
pa'i tshul rgya chen pos dus 'da' ba dang/ mtshan thog thag bgro gleng la bzhengs nas mtha' gcod pa'i rigs pa'i 'phen len 'khor yug tu gnang ba'i dbang po'i tshul nyid du/
gral dbu la paN chen rin po che nyid

'bral med du bzhugs shing/ yar tshes gyi gral tshes gsum pa la span rgya rgan nang pas thog ma'i 'dzugs ston legs par zhus shing/ de'i phyi nyin nas brtsams te/ tshes bcu'i
bar du sde snod 'dzin pa'i bshes gnyen rnam dpyod kyi zur thon pa dag chos kyi khri bshams pa gdugs dang rgyal mtshan bsgreng ba'i stengs su 'khod de/ nyi ma dang po la
sde bdun mdo dang bcas pa'i bshad pa dri ma can du dgag yul so so nas tshig 'bru gzhan gzhung ji lta bar bshad nas/ de nyid sun 'byin pa'i gtan tshigs kyi sgrub pa ro gsang
mthon po'i 'jog lugs gzengs su mtho ba'i bshad pa spro bar mdzad cing/ de phyi nyin rang gzhung gi bshad bya snying por khas len pa'i ngag tshig/ sde bdun mdo dang bcas
pa'i dgongs pa tshad ma rigs pa'i gter rtsa 'grel du bkod pa'i gzhung gi cha 'ba' zhig pa btus pa rtsa dam du 'god pa'i bshad tshoms dang/ nyi ma gsum pa dang bzhi pa la
'dul ba mdo rtsa dang/ karma sha taM gyi rgyas bshad rang bzhed du bskyar nas/ nang sel phra ba'i cha la rang gzhan gyi dbye 'byed tsam gyi bshad 'phros spel zhing/ nyi
ma lnga pa'i nyin dam pa'i chos mngon pa mdzod la kha ba can du phyis log par sgro 'dogs pa ma byung yang/ sngon dus bshad nyan lhag par dar bas sgro skur du gyur pa dag
gi brjod gleng tsam gyis mtshon nas/ rang lugs dpyis phyin pa'i lung rigs rnam dpyad 'di ltar yin zhes bsgrags/ nyi ma drug pa la dam pa'i chos mngon pa kun las btus pa
la sngon dang phyis gang du yang log par bshad pa shin tu nyung yang/ 'grel pa 'grel bshad byings ches pa'i stobs kyis bshad pa zur thon bshad shes pa bod gzhan gyi rnam
bshad rnams na mi snang bas/ grub mtha' zur phyin par 'chad pa'i rnam bshad rgyas par 'grol bar mdzad cing/ nyi ma bdun pa'i nyin dbu ma thal rang gi gzhung 'grel

gyi tshogs rnams thad sor bzhag nas/ nges don bag chags yod pa rnams la 'chad shes pa sla ba lta bu snang yang/ phyis kha ba'i ljongs 'dir nges don 'khyog por 'dren pa'i glegs
bam gyi tshogs shin tu khur lci bas non pa'i lhad can gyi cha la/ gzhung dngos nyid dbang por bzhag pa'i gnam thig drang por btab nas/ rtog bcos kyi ras ma 'dor tshul
nyid la mthil phyin pa'i lung rigs rgyas bshad 'thems che ba gnang/ nyi ma brgyad pa la seng ge rtse tsho nas bar ston bsgrubs stengs/ byams chos rnam pa lnga'i tshig dang/
nges don gyi 'grel tshul thogs med kyis bkral ba 'di/ chos bdag po nyid kyis bkral ba'i bshad pa yin kyang/ phyis kyi gangs can pas dbu ma thal 'gyur ba nyid mchog tu
grub pa'i bsam sbyor gyis/ byams pa'i chos 'khrul pa'i 'dam du bying ba gyen du 'degs pa'i lung rigs tshad ldan gyi shing rta chen po'i gzhung tshugs kyi zab bshad mthil
phyin pa gnang/ nyi ma dgu pa'i nyin rje btsun sa skya pa'i sngags gzhung rnams kyi nges gnas ma lus pa dges pa rdo rje'i rtsa ba'i rgyud brtag pa gnyis par drangs pa'i
spyi bshad che long tsam chos kyi khrir 'khod pa dag cig gis nyin rer spel nas/ slar gzhan gyis ched du bzhag pa'i drang nges rnam par 'byed tshul las bzlog ste/ shing rta
chen po'i srol gnyis 'gal med du sgrub pa'i legs bshad/ rgyal ba'i bstan pa'i srog gi bdud rtsi grub pa sngon dang/ da lta'i phyogs re'i mig can dag gi blo'i yul du cung
zad kyang mi 'char ba'i gnad sgril khyad par ba dag dang/ de las gzhan yang bka' 'khor lo gsum gyi bzhugs tshul/ sngon dang da lta'i mdo sngags gzhung lugs smra ba so so'i
bzhed tshul rags tsam bsdus nas/

zhib len ngag 'don nyung ngu rnam gsal du phye ba'i bshad pa spus gtsang ba bka'i bsdu ba sang sang por sgrog pa dang/ yang bshes gnyen blo gsal ba spobs pa chu bo'i gzhung
lta bur gyur cing/ ngag lce bde ba dag gis bstan bcos lus gub yi ger 'khod zin pa'i rjod byed kyi tshig dbu zhabs gtsang sing bar tshogs kyi dbus der bshor ba sogs dam pa'i
chos kyi dpal spom chen po yang dag pa'i rol rtsad kyang bsgyur bar mdzad la/ de skabs ngal bso'i ja mtshams so sor paN chen rin po che nyid kyi zhal nas ston pa'i cho
'phrul bstan pa'i mdo tshig tshes gang dang gang la bab pa de gsungs shing/ tshes bcu man gyi nyi ma lhag de dag la lung rigs kyi 'gal 'brel dang/ gzhan grub mtha'i skyong
tshul so so'i dbang las khungs dang 'brel ba dang/ de las gzhan gyis kyang rigs pa'i 'gal spong rang rang gi blo'i 'phrul las 'ongs pa dag rtsod pa'i ngag sgor byung
ste/ rigs pa yang dag par mtshon pa'i thal ba'i 'gyur ba brjod pa'i lus gang dang lhan cig tu skad sang sang pos sgrog pa'i tha snyad bgro gleng du smra bas dus 'da' bar
gyur to//der seng ge rtse nas bar ston zhu ba dang dus mtshungs gral tshes bco lnga nya gang ba'i cha shas rdzogs pa'i nyin/ mthun pa'i gso sbyong la bslab pa gsum gyi dpal
'dzin pa'i 'dus pa'i tshul ldan dge 'dun gyi tshogs de rnams kyis yongs su bskor ba'i dbus su/ dus bzang gi mdo tshul khrims yongs su dag pa'i che ba legs par brjod nas/
slar yang dge slong gi tshogs gang dag mchis pa de dag gi dbus der so sor thar pa'i mdo'i rtsod pa zhi bar byed pa yanvc: or: yin?vc: tsheg or shad missing between this
and the preceding two syllablespaN chen chos kyi rgyal po nyid kyis/ ngang pa'i sgra dang seng ge'i nga ror yongs su sgrog par mdzad cing/ tshes bcu drug nas bzung

ste phyogs kyi mkhas pa rang rang gi dad mos kyi sgo nas zhu phul ba'i/ zab pa dang rgya che ba'i chos kyi 'brel pa rang rang gi blo'i yul du 'jug pa'i mchod sbyin yang rim
gyis stsol bzhin pa'i ngang nas/ dus kyi mthar son pa nyer gcig gi nyin 'grub sbyor lhag par dge ba la/ gzhis ka rin spungs nas legs ston gyi mtha' rten gyi ston chen zhus
pa'i dgongs ja bla brang nang nas stsal ba'i steng du rnyed pa'i yon/ chos rje rnam pa bzhi/ phyogs byon gyi zur 'chad rnam pa/ tshogs kyi dbu mdzad chen mo ste sum cur
nye ba la gser nas ja rnams kyi zho re/ chos rje rnam pa bzhi la maNDal gyi rgyan bzang po re/ glo bo chos rje dang/ chos rje kun dga' rgyal mtshan pa la rgya'i rdo rje
dril bu khyad 'phags re re/ rten khebs re/ chos rje brag dkar ba la rten khebs/ gdung rten rgya gar ma/ kha che'i spos phor/ chos rje kun dga' bkra shis pa la rten khebs/
ting shags dza landha ra ma/ dngul gyi ril ba spyi blugs/ phyogs nas spyan drangs pa'i slob dpon rnam pa brgyad la gdan yug re/ na bza' sna re/ rten khebs re dang bcas
pa lhag par phul/ phyogs nas byon pa'i dge 'dun gyi sde mtshan so so la tshogs zangs che ba re/ zangs ma'i gcu re/ ja zho re/ gsang phu ba la de stengs su slob dpon pa la
na bza' cha tshang/ gaNDi/ sil snyan/ chos 'khor rtse ba la gaNDi byin rlabs can/ seng ge'i khri la 'khod nas bshad pa mdzad pa rnams la nas zho re/ lung rigs kyi grwa chen
mo nas nyis sdebs su bzhengs pa rnams la nas zho phyed re/ gzhir bzhugs kyi dge 'dun rnams la seng ge rtse nas zla phogs re chu mig tu 'bul rgyu la 'dum par mdzad do//thog
mtha' bar gyi ston chen gsum po la mtshan brjod 'bum gter re'i rgyu tshogs gar 'gro la

cha bzhag nas bsgrubs so//de'i tshe gtan tsigs su gzhal ba yang bzhed lugs rnams grangs mang bar snang yang/ dpal ldan sa skya pa'i rjes su 'brangs nas/ shing mo yos kyi lo
vc: 1495'di yan la ston pa sku bltams nas lo sum stong dang bdun brgya tham pa lon/ mya ngan las 'das nas bstan pa lo lnga stong du gnas par 'bum TIka las gsungs pa de'i
dbang du byas pa'i lung gis dus kyi mngon pa'i dus lnga brgya pa phrag gcig thal nas/ mdo sde'i dus kyi mgo tshugs nas lo brgya dang nyi shu tsam gyi dus su/ mdo sde'i lhag
'byung 'gyur sum brgya brgyad cu tsam dang/ 'dul ba'i dus lnga brgya pa phrag gcig dang/ rtags tsam 'dzin pa'i lnga brgya pa phrag gcig lhag mar 'byung la/ dus kyi 'khor
lo'i lugs kyi dngos bstan de nyid la 'dri bsnan med par byas pa'i tshe/ lo tsa ba nam mkha' bzang pos byas pa'i yi ge na/gdengs can ri bo lag mig la//khro mo la sogs
'das lo bsre//de ni don grub bltams pa nas//da lta'i bar gyi 'das pa'i lo//zhes 'byung la/ de gzhir byas nas sngar lugs gsum gsal ba'i me long du/sa mo glang gi lo yan du//'byung
ba dus dang me mig la//kun dga' la sogs 'das lo bsre//de ni don grub bltams pa nas//da lta'i bar gyi 'das pa'i lo//zhes gsungs pa de stengs su lo nyi shu rtsa drug
bsres pas/ 'bras bu'i dus kyi lnga brgya pa phrag gsum dang/ sgrub pa'i dus kyi lnga brgya pa dang po thal nas/ lnga brgya pa phrag gnyis pa'i nang na yod pas 'byung 'gyur
la sgrub pa'i dus kyi lnga brgya pa phrag gcig dang brgya lhag tsam dang/ lung gi dus kyi lnga brgya pa phrag thams cad lhag mar gnas shes/ chos 'khor deb ther mdzangs
pa dga' byed nyid du ji ltar 'god par mdzad pa ltar 'dir bkod pa

yin no//gang blos brtags pa'i tshig don yang mo gang//gang yang khungs bral rtog ge'i rigs pa gang//gang dag blo chung yus pa'i thal 'gyur gang//gang gi mdun sar srang mda'i
rtsa skya gang//yang yang legs sbyangs zhi dul smra ba yang//yang dag mkhas pa'i grangs su sgrog pa yang//yang nas yang du chos kyi bgro ba yang//yangs shing dngas pa'i
gtsug lag khang de yang//rnam mang 'dus pa'i tshogs kyi gzi 'od rnams//rnam dkar mdzad pa'i legs byas brgya phrag rnams//rnam 'gyur mkhas pa'i blo gsal smra mkhas rnams//rnam
gsal bye ba'i dpe bral brjod 'das rnams//phyogs bral sangs rgyas bstan pa'i rim gro ba//phyogs med yangs pa'i 'du gnas nyams dga' ba//phyogs bcu'i dge ba'i bshes kyi
srid zhu ba//phyogs 'dzin dug chus myos pa'i yid blong ba//sna tshogs mchod pa'i sprin phungvc: or: phud?ngo mtshar gnas//gnas mchog bkod pa'i khyad par ston sna tshogs//sna
tshogs bsnyen bskur mang po'i mchod pa'i gnas//gnas der spyan drangs mang thos gyur sna tshogs//blo 'das gzhal ba'i yul min 'di 'dra'i blo//blo chen byes bas bskal
brgyar mi dpogs blo//blo yi khyon du chud min gang gi blo//blo gros mchog gis dus 'dir bskrun pa'i blo//rgya chen tshogs gnyis zung 'brel mkhyen pa'i rgya//rgya cher gyur
pa'i mkha' glong ji lta'i rgya//rgya khyon sa chen yul las 'das pa'i rgya//rgya bod gang du mi srid mdzad pa'i rgya//zhes paNDi ta chen po shAkya mchog ldan dri med legs
pa'i blo gros kyi rnam par thar pa zhib mo rnam par 'byed pa las/ chos kyi 'khor lo rmad byung bskor ba'i skabs las bsgrags pa'i rab tu byed pa nyer gnyis pa'o// //Chapter
23: thun mong ma yin pa'i yon tander chos 'khor legs par grub rjes/ dpyid chos stengs su seng ge rtse nas kyi

phogs 'bul dang sgo 'brel/ chos 'khor gyi dga' ston la dmigs pa yin gsung/ gzhir bzhugs kyi dge 'dun yongs la mang ja tshar/ paN chen rin po che'i drung du na bza' cha tshang/
ja sigs/ gos phyi nang sogs drung nas rnam pa bzhi la yang sku zlam re dang dbu zhwa/ bzhugs gding re re/ drung yig chos rgyan dang/ drung chen sangs rgyas seng ge la
ring shag gos stod ma re dang/ gzan re sogs yang dag pa'i 'bul 'degs gnang zhing/ dpyid mtshams ring mo'i dus/ rnam sras kyis ja pa khams pa'i gzugs su sprul nas ja sdum
dpe bral gyi 'bul ba yongs kyi gzigs mthong du phul zhing/ bka' las/ da rang re'i bsam sgo phal pa'i phrin las legs tshogs 'grub pa'i gtang rag tu/ da lo'i dbyar 'di mgon
khang zhig kyang bzhengs gsungs nas/ gur zhal 'khor bcas kyi rten bzo'i dbu 'dzugs pa gnang nyin/ bal po pham mthing tshun 'khor ba'i rnal 'byor pa gcig gis rus pa'i rgyan
drug khyad 'phags shig phul zhing/ rten 'brel lhag par 'grig ces dgyes pa gnang rjes bal po lha bzo ba gcig kyang zhabs drung du byung bas chos skyong gi nang bzhugs
kyi bca' tshul nas bshad pa'i bsgrub dgos kun lhun grub tu byung nas/ bar chad kyi mtshan ma ci yang med par legs par grub ste rab gnas gnang dus/ phyag g.yog rnams la rol
mo'i sgra dbyangs zab pa rang zhig gyis/ zhes bkas bskul nas/ ye shes pa spyan 'dren gnang bas mgon khang gi nang der rlung sogs yong ba'i bug pa gang yang med kyang/ bla
re'i dar sham bskyod pas mar me yang g.yo bar nus pa'i rlung reg bya lhag par tsha ba/ dbyar gyi nyi khyim gyi dus kyi tsha reg lta bu zhig byung nas/ der 'khod pa yo
lus rdul zhing yid lhag par zil che ba'i ting nge 'dzin dang lhan cig rab tu

gnas pa'i gzi byin phebs shing/ de phyin bram ze'i gzugs can de'i sku la/ sngar med pa'i sme ba nag po'i phreng ba star la brgyus pa dang/ sku'i zhal gdong rngulvc: or: rdul?ris
dang ldan pa ltar mi bzod pa'i zil chen rgyas pa 'di byon pa yin la/ de nas de'i dbyar bzhug de rang la shangs nas rnal 'byor dbu legs grub chen bsod nams rgyal mtshan
pa byon te/ paN chen rin po che'i drung du bdag gi nyams snang la kha sang rab gnas gnang ba'i nyin mo dpa ldan sa skya'i bka' srung sde tshogs gser mdog can du 'gro
zer song ba la/ slar dkar bdud lcam dral dang/ dur khrod bdag po gnyis nged la sdod rten cig ma bzhengs 'dug pas log yongs zer byung bas/ rang re'i mgon khang du dkar bdud
dang/ dur khrod bdag po zhig kyang 'bri dgos pa 'dug zhus pas/ de ka bgyi gsung nas/ sman thang pa nang pa lhun grub pas phyag bris su mdzad nas/ dkar mo nyi zla bdud rgyal
thod phreng can/ dpa' bo dur khrod bdag po yab yum rnams gyeng ris su gnang ngo//de'i phyi lo me pho 'brug lo vc: 1496la yang tshogs pa phal che ba la gsung ngag rin
po che gnang zhing/ de grol rjes chos rje 'phrang po ba byon nas/ theg chen chos kyi rgyal po nas spyang lung rin po che la brgyud pa'i lam 'bras zhu ba rang la dbus nas
zhabs gtad phebs tshul phul bas/ bka' lung la theg chen lugs kyi lam 'bras yongs rdzogs cha lag tshun rang chos sdings su spyang lung rin po che la thob/ de phyin lam dus
thun bzhi 'chag med byas shing/ de dus tshig 'don de dpal ldan bla ma dam pas mdzad pa'i kye rdor mngon rtogs de rang yin pas/ ngor tshor lam 'bras rjes nas zhus dus/ rje
rdo rje 'chang la nged kyi da lta kha bton gyi kyai rdor mngon rtogs 'di bla ma dam pa'i lugs yin pas/ ngor tshor yongs grags bgyid

pa'i mngon rtogs bya bral ma 'di gsar 'dzin dgos lags sam zhus pas/ drung chen po ba rang sngar khyud des rang chog/ nged rang gi rgyun gyi nyams lan yang chos rje bla ma dam
pas mdzad pa 'di steng rang nas lags gsung dngos kyi bka' stsal gnang ba yin/ skyes bu mchog de kun gyi thugs la mtshan 'dzin mi mnga' yang/ nged da lta gtsang phyogs
su grwa sa gsar 'dzugs btab pa 'di la/ mdo kun mkhyen rong ston dang/ sngags ngor pa rdo rje 'chang rang gi gsung rgyun phyag bzhes ma nyams pa rang zhig byed dgos pa'i lugs
gnyis ka'i dam tshig khrel gzhung che bar yod pas/ gser mdog can tsho'i bca' yig tu'ang 'khod/ rang re rang gi thel tshe yang 'byar zin pas sa 'dir ngor lugs las gtan
'chad mi spobs shing/ sngar rgya mar chos sdings dbon po la ni spyang lung rin po che ba'i phrin las rgyun chad dogs rang res gros btab byas nas rdzogs par bshad pa/ de
dus kyang gzhi byes kyi gsol ba 'debs mi mang ba byung kyang gcig la'ang bshad pa med gsung nas zla phyed tsam bka' ma gnang/ de rjes chos rje rab mdo pa rang gis yang yang
nan zhus mdzad pas khong rang dpon slob rnam pa rang la gzhung rkyang gi dmigs pa yod tsam zhig gsang thabs su myur bar gnang rjes/ sa skya bka' 'bum gyi lung zhig ched
gtad zhus pas/ drung yig chos rgyan pas spyan chab mdzad nas bkra shis brtsegs par stsal dus/ de'i lo'i chos khrims la da lta'i sa skya las chen ye shes lhun grub pa 'di
yod dus/ bka' lung la/ chos rje 'phrang po bas sa skya bka' 'bum gyi lung dgos zer byung bas/ yang yang mi yong khyed rang yang nyon gsung ba la/ bdag chos khrims kyi g.yeng
bas mi 'grub cing/ kha sang grangs chen bco brgyad kyi lung nga la bka' lung thugs la

btags/ sa skya bka' 'bum rang gi mkho zhig mi 'dug lags zhus pas/ ga res sa skyar sdod dgos pa yod/ de dus phyogs shig nas sa skya bka' 'bum gyi lung zhu ba'i mi yod pas nyon
gsungs nas gsan zhing/ phyis bdag gis paN chen rin po che nas brgyud pa'i sa skya bka' 'bum gyi lung khong la bzhugs pa'i khungs chod nas snyan bcag 'bul mi brdzangs pas/
sngar gyi lo rgyus gsungs spyan chab bsil zhing/ paN chen shAkya mchog ldan khyed kyis dus gsum sa le rang gzigs a gsung dges bzhin du lung rdzogs par thob cing/ dngos
su mjal dus nged kyi gdan sa chen po sa skyar mi lo bzhi bcu zhe bgrangs shig bsdad kyang/ sa skya bka' 'bum gyi shog sdebs gcig kyang dgos zer mi ma byung/ 'di paN chen
rin po che rang gis legs par dgongs pa'i ma 'ongs lung bstan yin pas gsung/ spyan rab rib dang chab klog kyang lhag par ngan par 'dug na'ang/ sa skya pa gong ma lnga'i
bka' 'bum dang/ grangs chen bco brgyad kyi lung rdzogs par nos so//de nas me mo sbrul lo vc: 1497shar ba'i dgung lo bdun bcu'i steng du phebs skabs/ dpyid mtshams la dbus
phyogs la phebs shing/ gzhir drung chen sangs rgyas seng ge bcar bzhugs gnang nas dbyar ring la lha khang gsar ma'i ri mo rnams kyi zhabs ma lus pa yongs su rdzogs par bsgrubs
shing/ drung nas rnam pa bzhis kyang paN chen rin po che dbus nas nam phebs bar dus chos ma chag par rang rang gis ched gnyer gnang/ gso sbyong gi mdo 'don pa sogs
drung nas lha btsun pa'i drung gis mdzad/ der paN chen rin po ches dbyar ring glang thang gi gzhir bzhugs dang/ gnas sgo'i byes pa'i bgres pa 'ga' res/ phyogs kyi chos nyan
rnams kyis gsol ba btab

nas gsung ngag dang rjes 'brel dbyar zhal gyis bzhes pa gnang zhing/ dgag dbye'i rjes la rgya mar spyan drangs/ rab byung bsnyen rdzogs mang du gnang zhing/ 'di lo yang drin
can spyang lung pas lam 'bras tshogs su gsungs pa dang/ logs su chos skyong gur zhal gyi bka' rjes gnang sgrub skor dang/ dga' mo chos mdzad pas zhus pa'i zla la phyag
chen lhan cig skyes sbyor/ lnga ldan/ yi ge bzhi pa sogs kyi khrid gsan gsung zhing/ sngon de myur bar lam gcod gnang nas gser mdog can du phebs shes grag go//de nas phyi
lo vc: 1498sa pho rta lo'i mgo la phar phyin TI ka 'jug sgo gsum pa'i thugs rtsom gnang zhing/ de grub nas dbyar dbang bskur rdo rje phreng ba zla gcig dang zhag lnga'i
ring la rdzogs par mdzad cing/ de skabs rje kun dga' rgyal mtshan pa sku mched rnams dang/ rje brag dmar ba/ slob dpon rnam pa bzhi sogs bu chen drag rigs rnams dang/ tshogs
pa byin grangs lnga brgya tsam la 'du khang gsar par gnang zhing/ mi nag pa 'dar pa mi bskyod pa yab sras/ sprul sku sman thang pa dang/ rtogs ldan sangs rgyas rnal 'byor
pa tsam las/ gzhan dge 'dun 'ba' zhig yin zhing der dbang thog ma'i nyin ye shes dbab dus/ mnga' ris dbu legs pa a pa grags zer ba zhig lus gar stabs su 'phar rjes 'du
khang gi phyir thon/ der dbang gi sgang yin pas rjes la 'gro mi yang ma byung zhing/ khyong byang gi chu la yang thags thogs med par thang ltar phyin nas de nu chu dbar
du sleb/ gru ko sogs gang yang ma dmigs pa'i mtshar ba'i gtam dang/ yang de dus rdo rje phreng ba sang 'dzugs rgyu'i bka' bgros la drung nas slob dpon rnam pas paN chen
zhabs drung du phebs nas bka' bgros thag bcad/ rang sar phebs/ der drung nas

lha btsun pas da lta'i rab gsal zla mgon pa la/ khyed rang paN chen la zhabs dbang zhig zhus la/ zla ba gcig tsam khrims rogs zhig khrid dpe mtshams la song gsung ba bzhin/
paN chen gyi spyan sngar phebs pas/ ci la yongs gsung/ zhabs dbang zhig zhu ba la yongs zhus pas/ na ba bzhin ni min nam gsung/ na ba min lags drung nas kyi bka' lung 'di
bzhin byung bas yin zhus pas/ dbang rdo rje 'phreng ba tsam gyi dgag dgos bshol ba'i dpe cha'i blo 'dzin des gar sleb/ khyed rang zhed mi dgos ngas slob dpon pa la dkrol
bas chog/ sang de da tsam song dus rdo rje 'phreng ba bskur dgos pa yin no gsung zhing/ phyis de ji lta bar rab gsal zla mgon pa dgung lo bdun cu don gcig bzhes pa/ paN
chen rin po ches rdo rje phreng ba gnang ba'i dgung lo'i chodvc: or: tshod?de rang la bdag gis spyan drangs nas dkyil 'khor bzhi bcu zhe lnga ma'i dbang bskur zhus/ khong
gi sku tshe la dbang gcig po de ka yin zhing/ dbang mi lnga brgya po'i nang nas dbus su paN chen rdor rgyal bas dbang tshar 'ga' gnang ba ma gtogs gzhan gnang mi gcig kyang
ma byung skad do//mkhas grub lcang ra ba 'di skabs chos 'khor rtse na 'chad nyan la bzhugs pas/ phyis gting skyes su rje kun dga' bkra shis pa'i drung du gsol btab gnang/
'bul bar zhal gyis bzhes kyang phyag thog tu ma khel 'dug go//de nas paN chen rin po che/ dgung lo don gnyis su phebs pa vc: 1499sa mo lug gi lo'i dpyid sos de/ rgya
gar ha ri punyca zhes pa nyan thos kyi dge 'dun khri khrag tshogs pa'i gnas nas paNDi ta chos kyi nyin byed dang/ 'phags pa'i rigs su mtshan btags pa gnyis rgya nag nas
brgyud de zhabs drung du phebs/ legs sbyar gyi skad du mchog gi dang

po'i sangs rgyas dpal dus kyi 'khor lo'i dbang bskur ba zhus te/ mnga' ris glo bor byon/ de dus glo bo na rgya gar gyi paNDi ta si ro ma Ni byon 'dug cing/ khong gi phyag na
rgyal sras zhi ba lha'i spyod 'jug rang 'grel gyi rgya dpe 'dug pa glo bo sde pa bkra shis mgon gyis sbyin bdag gnang nas bsgyur dgongs nas/ rgyal rtser gur pa'i slob dpon
steng na glo bo rang gi steng sa chenvc: or: stengs chen?mkhan po byas pa'i chos rje dkon mchog chos skyabs par grags pa/ mi nyag grags rdor ba'i sgra'i bu chen des khas
blangs nas byon pas phyogs kyang ma mtshon par 'dug pa'i skabs der 'dug pas/ paNDi ta rnam pa gnyis kyis sde pa bkra shis mgon la/ khyed rang glo bo yin pa'i lo tsa ba
dharma dhra dza bsgyur du bcug na khong gis legs par shes pa 'dug zhus pas 'bod mi dang/ paN chen rin po che'i zhabs drung du yang rdzong dgos pa'i tshul phul yang/ zhi
ba lha'i rang 'grel sngon gyi paNDi ta lo kotta ra'i phyag na yang 'dug pa rgya dpe'i steng nas nged kyis kyang mthong/ da lta'i de yang de ka yin tshod du 'dug na'ang/
sngon gyi sgra bsgyur chen pos 'bad nas bsgyur ba la nyan bshad med pa'i gsar 'gyur des gang byed gsung/ drung yig chos rgyan pa yang bkas ma grol zhes gtam du gleng ngo//paNDi
de nyid glo bo nas brgyud de rgya gar du gshegs shing/ lam du paNDi ta 'phags pa'i rigs shes mtshan yod pa de gshegs nas/ paNDi ta chos kyi nyin byed kyis zhu yig
rgya gar gyi yi ge bris nas/ dzo ki a maRa ta nA tha zer ba lo lnga brgya lon zhing/ lha gnas sum cu rtsa gsum du phyin pa de la bskur nas gser mdog can du phul ba yin no//de'i
phyi lo dgung lo don gsum bzhes pa sa mo lug gi lo vc: 1499yang gsang 'dus bde mchog

dus 'khor sogs kyi bskyed rdzogs kyi bshad pa mthil phyin gnang zhing/ lhag par gsang 'dus 'jam pa'i rdo rje'i dkyil 'khor rdul tshon du bzhengs nas dbang char bcad pa'i dbang
lan grangs dpag med rang stsal/ gting skyes su rje kun dga' bkra shis pa la yang dbang bskur non nges byon gsungs pas/ thugs brel 'gas g.yengs nas 'gor shin tu che ba
byung bas 'di'i dbang rdzogs nas sang dkyil 'khor la gshegs gsol 'bul rgyu'i do nub rje kun bkra pas mnal lam bzung nas phebs pas dkyil 'khor gtso bo dang bla ma dbyer med
la dbang gsan/ sang sleb pa gyis shes pa'i bka' lung gnang zhing/ de'i nyin drung yig chos rgyan pas/ da rang dbang mi rdzogs 'dug cing zhag 'ga' de ni sgug sdod la bdag
'jug re sku drin skyong ba gnang/ da de yar phyogs kyang phrin las sna mang bas ma byon dogs dang/ da lan gyi bka' chos gsol ba 'debs pa'i gtso bo chos rje brag dmar pa
yang chos sde'i dus chos sogs la phebs dus thug snang bas/ dkyil 'khor gshegs gsol gnang nas 'jam dpal zhal lung grol thig sogs zhal bzhes kyi bka' chos rnams thugs la
'dogs pa legs pa 'dra zhus pas/ khong la mdang yang dkyil 'khor 'dir dbang bskur yod cing/ de ring dgongs phyogs byon yong gsung ba'i bka' lung snga dro gnang ba'i dgongs
kyi cha la phebs shes thos so//de lo na ro/ nai gu/ snying po don gsum/ smar khrid rnams zhu mi so so la rim can du gnang zhing/ yang de skabs mu rdzi rtogs ldan kun dga'
legs bzang pa yang dpon slob 'ga' zhig mjal ba la phebs pas zhen pa bzhigzhi bral gyi khrid dang/ khong gis gsol ba btab nas dri ba lhag bsam rab dkar gyi dris lan yang
thugs rtsom

bka'bka drin du mdzad do//de dus 'gro mgon gzhon nu chos bzang pas kyang bka' 'brel gsan pas thugs lhag par mos pas dad pa'i sa la bzhugs pa yin no//de dus nai gu'i khrid skabs
shig gi dus/ rta dpon shAkya bzang la 'od gsal gyi nyams shar nas/ gser mdog can gyi gling ma lus pa'i dngos gnas shes pa byung zhing/ 'di dus paN chen rin po che nyid
kyi dngos kyi bka' lung la/ de ring ni glo bo na rang re la tsan dan gyi sku 'bul mi yong ba yod gsung ba'i nyin/ tsan dan dkar dmar las birba pa dang/ sa skya pa chen
po/ sa skya paN chen gsum gzabs brkos byas nas 'bul mi slebs byung zer ro//de nas sde bdag sgar pa mi dbang don yod rdo rjes bsam grub rtser spyan 'dren dus gshed dmar spros
med kyi khrid gsan pa'i skyor dpon du rje brag dmar ba kun dga' tshe 'phel ba la bka' lung gnang bas/ da dbyar chos 'di byis pa rnams la bsdus sbyor gtong dgos pas mi
khom zhus nas ma phebs shing/ paN chen gyi thugs rtse sde pa'i bla ma la sbyor gtod gnang ba'i legs sbyor du dgongs pa yin zhes de dus kyi zhabs 'bring ba dag sgrog go//de
nas gser mdog can du phebs nas kyai rdo rje rgyud gsum gyi bshad pa bka' dang rjes 'brel rje rdo rje 'chang gis mdzad pa'i kyai rdo rje'i rnam bshad zla zer la zhib bshad
rang zhig ka drug mar gsungs shing/ rdo rings kun spangs rin po ches gsol ba btab nas phrang mo che pa'i brgal lan yang gnang/ rdo rings kun spangs rin po che la dpal
mgon gdong bzhi pa'i rjes gnang mdzad dus/ paN chen rin po che'i sku rgyab na bram gzugs nam mkha'i mdog can zhig bzhugs pa yang zhal gzigs zhes dngos las thos so//yang
kun spangs rin po che'i gsung sgros nang bstan du gnang ba la/ paN

chen rin po che srid zhi mnyam pa nyid kyi thugs can de nyid kyang rang re'i gzhan snang du sprul sku zhwa dmar nag gi phyogs 'dzin che ba rang gis tshul ston pa gnang 'dug
pas de'i rten 'brel yin pa 'dra/ lcags pho spre'u'i lo vc: 1500sprul sku zhwa dmar bas gser mdog can gyi gos sku la rab gnas kyi me tog sde pa sgar pas nan gyi zhu ba gnang
nas mdzad phyin/ sngar gyi gos sku'i gzi byin de gtan nas med pa'i rlung tshub sogs kyis bskyod thub la me tog gi char chen po 'bab pa'i rgyun yang med des kun slong
brjod min par byung ba yang rje zhwa dmar cod paN 'dzin pa/ sprul sku zhwa nag pa dang thugs 'gras en tsam gyi phyi nang gi rten 'brel yin nges gsung/ bdag gser mdog can
du yod dus drung nas rnam pa zhig ka 'dzoms pa la gsung ba thos shing/ zhwa dmar pa sde pa'i drung gis nan bskyed gnang gser mdog can tshor spyan 'dren zhu dgos byung skabs/
chos rje zhwa lung lo chen pa yang zhwa dmar cod paN 'dzin pa'i phyags phyir yod pas sngar zha lu gnas brtan sa dhu dhwa dza pas snyan pa brjod pa'i dbang las sems lhag
par dad pa yod pas/ de dus bka' 'brel zhig zhus pas/ nged rang mtshan nyid pa skam pos 'di las mi shes gsung/ gang blo ma'i lung zhig thugs nas gnang gsung ba sa skya
bdag chen rab mdzes pa'i drung dang zhal 'phros mdzad skabs/ bdag chen drung gis 'o na chos 'brel g.yas chung bar 'dug zhus pas/ chos rje zhwa lu lo chen pa'i gsung nas/
ga re 'jam dbyangs dngos byon la 'jam dbyangs dngos kyi bstod pa'i lung thob pa las lhag pa'i chos 'brel gang yod gsung zhes zha lu lo chen pa'i dbon po ba'i ngag las thos
so//dgung lo don gsum bzhes pa'i lo la yang lam 'bras kyi tshogs chos

rgya cher gnang zhing/ gzhan yang sngags chos phran yang bde mchog lu hi pa'i dbang dang bskyed rdzogs/ bde mchog dril bu pa'i lus dkyil dang 'brel bar dril bu rim lnga'i khrid/
bde mchog dkar po'i byin rlabs khrid dang bcas pa rje brag dkar dmar gyis zhu ba po gnang nas rim par stsal zhing/ rje sems dpa' brag dkar ba'i drung gting skyes tshor
dgongs dbyings bag tsam 'dzer bag byung ba'i dbang las phebs skabs shig bzhugs sa bla brang gi ka drug ma rang du gnang nas/ bde mchog nag po pa'i dbang sogs bka' chos
zab mo rnams dang/ da lta'i chos phran brgya rtsa'i nang gi brjed byang zhus pa'i bka' chos phal cher kyang tshig brgyud du gsan zhing/ bde mchog nag po pa'i dkyil thang
ched du gtad nas ngas bris/ de'i steng nas dbang bskur yang mdzad ces dpon dar dngos las thos shing/ rje sems dpa' chen po brag dkar bas phyis gser mdog can du phebs/ lam
'bras thog ma rang de tshogs la gnang dus gting skyes pa rang gi spyi khang na bzhugs skabs phyag g.yon pa'i srin mdzub las mtshal khrag rang rdol du byung bas/ rgya rgan
pa'i chos mdzad pas dngos su mthong bas nan bskyed gsol ba btab nas/ bla brang du slar rang re rang la dbang bskur gnang dus/ dpon dar gyis ched gtad rang bris pa'i bde
mchog nag po pa'i dkyil thang g.yar po dgos zhur gnang ba/ rje dbon shAkya rgyal mtshan pas kyang dgongs nas nam zhus gnang ste/ der da gsum dgos pas gsung/ nyug pa dbu
mdzad dkon mchog rgyal mtshan nga dang dbang mi gsum rang la thog mar stsal zhing/ phyis spos khang pa'i mkhan thog rang du gdan chags skabs mkhan rin po che'i zhal snga
nas sems dpa' chen po'i drung du gser mdog can du gsung ngag gsan nas tshur phebs skabs/ bkra shis

brtsegs par sku rkyang la bde mchog nag po pa'i dbang gnang ba bdag gis nges te 'bad de zhus so//paN chen rin po ches kyang rje sems dpa' chen po la dkyil thang tshun gsar
du bzhengs pa mdzad stsal ba de las gzhan gcig kyang ma gnang zhing/ rje rin po che brag dmar ba'i drung gis kyang paN chen rin po che nyid la gsan des dgongs pa thugs la
bzhag nas/ sdom gsum rin chen spungs par ma brgyud bde mchog gi skabs su brgyud pa yang rdo rje 'chang/ stag lung bka' bzhi pa rin chen bkra shis/ paN chen rin po che las
zhes bkod kyang/ rjes nas gtan gsan ma thub par phyis zha lu mkhan chen dkon mchog tshul khrims pa las gsan pa yin no//dam pa'i chos bzhin spyod pa'i bka' srung che//dam
tshig can gyi chos skyong 'khor bcas rnams//dam can ma lus vc: letter r/'a preceding this syllabledus pa'i pho brang na//dam bcas tshul bzhin dgongs pa'i dbyingsdbying
sa na bzhugs//rnam mang skye dgu'i chogs rnams tshim mdzad pa'i//rnam dkar 'phrin las yongs la mngon gyur cing//rnam grangs du ma'i mdzad pa'i legs byas ni//rnam dag rgyal
ba'i bstan pa rgyas phyir lags//grags pa bsam yas 'dzam gling sa yi khyon//grags pa'i rnga chen sgra yis khyab byas nas//grags pa don mthun chos can dag pa yi//grags pa'i
ba dan dkar po spel bar mdzad//rgya gar gnas lnga rig pa'i paNDi tas//rgya yig legs sbyar skad du bkod pa'i phreng//rgya gar yul nas 'ongs pa'i rnal 'byor'byer pas//rgya
gar 'khor tshe gang gi drung du phul//chos las brtsams pa'i nyin mtshan mdzad pa'i tshogs//chos bzhin spyod pa'i 'khor 'bangs slob mar bcas//chos kyi rjes 'brangs dad
pa'i sa thob dag//chos kyi rgyal po gang gi zhabs pad mchod//

ngag gi dbang pos rjes bzung mkhas pa'i phul//ngag dbang gsung gis 'gro blo'i mun sel ba//ngag tshig sdebs legs yongs kyi yid 'dren pa'i//ngag gi dbang phyug 'jam dbyangs bla
ma rgyal//mkhyen rab mthar phyin shes bya'i gnas rnams la//mkhyen pa'i dpal gyis mi shes mun sel gang//mkhyen ldan lo chen mchog gis nyer dgongs nas//mkhyen yangs sa lo
de la legs par bsnyad//ces paNDi ta chen po shAkya mchog ldan dri med legs pa'i blo gros kyi rnam par thar pa zhib mo rnam par 'byed pa las/ thun mong ma yin pa'i yon tan
las bsgrags pa'i rab tu byed pa nyer gsum pa'o// //Chapter 24: gzur gnas kyi mkhas pa dges pa'i skabsde nas dgung lo don bzhir phebs pa lcags mo bya lo'i dpyid chos vc:
1501yan la/ mdo phyogs kyi dbu tshad chos 'byung tsam ma gtogs pa'i gsung rtsom phal cher grub cing/ yi ge rang gi steng nas lung bshad rdzogs par stsal/ rtog ge'i snying
po glo bo chos rje blo gros rgyal mtshan pas par gyi sbyin bdag mdzad/ kun bzang rol mtsho gu ge chos rje rnam rgyal bas sbyin bdag gnang bas mtshon pa'i lung snying/
kun las btus kyi dka' 'grel/ 'dul ba'i bslab bya chen mo/ dbu ma'i stong thun/ lugs gnyis rnam 'byed rtsa 'grel gyis mtshon pa'i bar rnams kyang rang rang gi dad brtson gyis
legs par bsgrubs te/ dper na dbu ma'i stong thun chen mo bya yul du gting skyes rab 'byams pa/ drung nas sde bdun pa dbang phyug rgyal mtshan pas bsgrubs pa'i par byang
'byung ba ltar dang/ par phal cher gyi par byang yang paN chen rin po che nyid kyis gsung rtsom du gnang ba yin te/ rtog ge'i snying po'i 'jug na sgrub pa dang ni sun
'byin gyi//gnas rnams legs par thugs chud nas//tshul bzhin 'doms mdzad tshad ma yi//

mkhan po yang dag rdzogs sangs rgyas//de nas phyogs kyi glang po yis//don de 'jam dpal dbyangs la gsan//phyogs glang gzhung brling rtogs dka' ba//gsal bar 'chad mkhas grags
pa'i mtshan//gzhung rtsom gzhan la ma grags pa//rngog los gsal bar bshad ces gsung//bod kyi rgan po'i lugs dor ba//sa skya'i 'jigs med dpa' bos bshad//sngon mas gsal bar
ma bris shing//phyis 'byung gtam gyis ma sbags par//rtog ge'i mtsho nas brda chad kyi//snying po bsdus pa'i dpag bsam 'di//gang gi rnam dpyod skyed tshal du//dge bar gshin
zhing shis gyur pa//rje btsun blo gros rgyal mtshan dpal//bzang po'i bka' dang de nyid kyi//'byor pa'i bang mdzod nas byon pa'i//zhes sngon dang da lta'i gnas ma lus pa'i
gnas don bde blag tu rtogs par byed pa sha stag 'byung ngo//gzhan phyogs glang chos grags kyi rtogs brjod/ gzhi gsum cho ga/ bya pas gser thur la dris pa'i lan 'debs
sogs gsung rtsom phra mo'i par kyang mang du spel lo//dngos bstan bstan bcos su ma 'khod par gzhung tshig rang gi stengs su bka' stsal gyi bshad pas gtan la phab pa'i tshul
rnam thar gnyis su zur tsam yang ma smos 'dug la/ rnam thar ma ti mar grangs su btab pa ni 'di ltar/ 'phags pa brgyad stong pa slob dpon seng ge bzang po'i brgyad stong
'grel chen dang bcas pa/ sdud pa/ 'dul ba me tog phreng rgyud rje rong ston chen po'i TIka'i stengs dang/ yang de nyid kyis mdzad pa'i dbu ma'i stong thun/ bslab spyod
gnyis/ dpa' bo'i skye rabs/ theg bsdus/ mdo sde rgyan/ rgyud bla ma/ dbus mtha' rnam 'byed rnams kyi 'grel pa/ dbu ma tshig gsal/ ye shes snying

po'i bden gnyis/ jo bo'i lam sgron/ gtam bya rin chen phreng ba/ bshes spring/ phya bsdus/ rigs gter rang 'grel/ rma bya byang brtson gyi dbu ma'i stong thun/ thub pa dgongs
gsal/ 'dul ba'i gleng 'bum dang/ bu ston chos 'byung rnams la yang zhu ba po so so'i ngor bshad lung yang dag stsal lo zhes 'byung ngo//bya'i lo vc: 1501'di la bla ma'i
sku'i dkyil 'khor me long la gzugs brnyan shar ba ji lta ba'i sku 'dra yid bzhin nor bu yang bsgrub par mdzad cing/ 'di'i nang bzhugs sogs kyi nges gnas drung yig chos rgyan
pas yi ger 'god pa gnang ba las shes par bya'o//de nas chu pho khyi lo vc: 1502dgung lo dong lngar phebs skabs/ sgra pa grags pa blo gros pa dpal sdings nas 'bras yul
du/ byang pa bdag mo tshe ring mas spyan drangs pa'i yar lam mjal du phebs pa la dri mal gnang bas/ sgra'i phyogs la phul du phyin pa'i mkhyen pa mnga' bar legs par dgongs
nas/ paN chen rin po che nyid kyis kyang lung dang mthun pa tsandra pa'i sa ris khong la gsan par bzhed de bka' stsal gnang bas sgra'i glegs bam gnyis phyag tu bzhag
nas/ 'bras yul nas byung ba'i 'bul nor rnams skyel ba dang/ slar yang sgra'i dpe nyer mkho 'dra len pa la 'byon zhus pas/ mi gnang ba las drung nas rang sku na tshod bgres
pa tshun lam la 'o brgyal zhing/ rin chen chos kyang dkon la rtag tu 'tshe ba'ang mang// yin pas bar chad du yang 'gyur srid pas gtan mi legs gsung kyang/ dngos po rnams
thugs kyis ma dpogs pas skyel ma la byon/ der chibs dpon shAka bzang chibs skyel dang/ slar chibs bsu la gnang zhing/ sgra pa grags blo bas khong rang gi phyag rdzas rnams
thel 'byar yang dag gi gnyer cag mdzad rjes/ sang shar la 'byon rgyu'i do nub skas la 'byol bas rkyen

byas blo bur du gshegs nas/ chibs slar log/ tshul phul bas thugs khral cher gnang zhing/ tshogs su mang skol dang bsngo ba rgyas par gnang zhes thos so//de mtshams dbyar chos
rgyal lhun po nas rgyal ba'i dbang po karma pas bka' shog gnang/ der nyi ma dbus gtsang gi phyogs la rta kha bsgyur yod pa yin pas/ bstan pa la phan pa'i gros 'dri 'dra
snang ba la dbus phyogs su myur bar 'byon pa dang/ dbu tshad kyi chos 'byung de rtsom la bskur mdzod gsung ba'i bka' lung phebs don la/ dbus la lan rjes ma dpon slob nyung
bsdus rang phebs pa'i skabs/ chos 'khor lha sar rgyal dbang karma pa dang mjal nas/ lugs gnyis ka'i nges gsang dpag med gnang rjes/ glang thang dang rgya ma rnams su
yul tsam zhabs kyis bcags/ skal ldan rnams la dbang dang byin rlabs sgo du mas rgyud smin cing grol bar mdzad/ lhag par dga' mo chos mdzad pas snga res phebs skabs lam zab
gsag sbyangs zhus nas nam mjal maNDal 'bul ba ma chag pa'i gdung shugs 'bul ba gnang ba la/ de res lam zab mo bla ma'i rnal 'byor gyi byin rlabs glang ri thang gi gzims
khang gsar pa dge 'phel du stsal bas gro yun cig yang dag pa'i ting nge 'dzin bzang po la 'byams shing/ paN chen rin po che'i bka' las kyang/'o zab mo'i lam gyis byin gyis
brlabs pa'i tshe//rje btsun bla ma 'jam pa'i dbyangs su gzigs//skad cig gcig la chos rnams thugs su chud//thugs grol khyod la spyi bos phyag 'tshal lo//zer ba'i dpe de
de ring gi 'di red do zhes/ drin can spyang lung pa dngos kyis gsan nas bdag la bka' lung du gnang ngo//de rjes chos rje stong rab shAkya bzang po bas gsol 'debs su gnang
nas/ drin can spyang lung pa'i drung sogs dbang cha gcig la kye rdo rje

rgyu lam/ lam zab bir srungs/ nA ro mkha' spyod ma'i byin rlabs stsal rjes/ rgya ma dge slong ma'i drung gis zhus nas snying po don gsum gyi khrid gnang zhing/ 'pho ba'i skabs
stod ra ba la dngos su 'pho ba 'thebs tsam gyis brgyal thabs su gnas pa la/ drung yig chos rgyan pas dbu gtsugs nas brdung ba gnang zhing/ snyan la zhal gtad de 'bod
pa gnang bas ji zhig nas thugs dran rnyed byung zhes dngos su gzigs pa'i gsung sgros drin can spyang lung pa'i zhal las thos so// 'di dbus phyogs su bka' chos gnang ba'i
rjes mar snang ngo//der dro sa'i la rtse bar skyel thung la zhal slob drag pa yos phebs shing/ der dga' mo chos mdzad pas bdag nyin re bzhin ja 'thung ba la ja mchod bdag
rang gi bla ma rnam gsum gyi mtshan thon pa zhig zhu zhes gsol ba btab pas/ da lta'i ja mchod rnam shes ma 'di de phral ja gral der drung yig chos rgyan pa la zhal sbror
gnang zhing/ thog ma la ngag dbang grags pa'i zhal du/ de nas paN chen mkhas pa'i zhal du/ de nas thar pa'i rgyal mtshan zhal du gsung ba yod/ drin can spyang lung pas gsan
pa'i bka'i bdud rtsi'i mtha' yang 'di nyid yin no// zhes bya mchod mdzad res kyis gsung ngo//yar lam dbyar gyi chu mgo rgyas pa'i dus kyi chu lud pa zhig dang thug ste/
khal gyis lam ma bgrod par mtshoms skabs/ paN chen rin po che'i zhabs drung phebs/ der ram pa sogs kyi la bskor ba min pa mi thar nges pa'i tshul phul bas/ a'u rtsi 'dengs
gsung nas phebs ma khad rang chu thog so gsum re blo bur du bri nas sgal tshas kyi sne tsam yang ma bangs par 'phrang la phebs skabs 'phral/ sngar ltar chu sngar shul
du 'phel ba'i grub rtags gnang/ der gser mdog can du dbyar gnas mdzad cing/ mtshan brjod kyi TI ka'i bshad

pa sogs bka' chos phran bu 'ga' dang/ mi nyung bsdus la sbyor drug gi khrid cig stsal zer ro//de nas dgung lo don drug bzhes pa'i dus vc: 1503/ tshes bco lnga zhig gi nyin
rnam sras ser chen gyi rjes gnang gnang grab la/ rje dbon shAkya rgyal mtshan pa'i drung dang/ da lta'i a zhang bsod lhun pa sogs dbus nas phebs pas/ de 'phral mjal ka gnang
zhing/ de'i nyin rnam sras rjes gnang yang gnang bas/ drung chen dpal dar bas paN chen rin po che'i drung du rje dbon?dpon pas thog mar rnam sras gsan pa'i rten 'brel
gyis rnam sras bran du 'khol ba zhig yod lags sam zhus pas/ ci cha dbon chung rnams sras phyi la khrid pa zhig ni yod red gsungs pas/ de dus khong dag gi blo yul du rnam
sras phyi bzhin du byon pa'i go ba byas kyang/ da lta bsam dus nor lha phyir khrid gsung bar snang bas/ gser mdog can bla brang gi khyad nor rnams dbus kyi glang thang gi
phyogs su phyir skyel gnang ba'i ma 'ong lung bstan du sems so//der gnas kyi slob dpon drung nas lha btsun pa'i drung du bcol dam gnang bas sngar dbus su yang chen por
'phyur ba'i drung bsdus ra sogs brda sbyar tsam gnang ba'i sne mthud pa'i thugs gnyer ma mthud gnang zhing/ lo de'i dpyid chos la dpon sa bdag mo chen pos chos dbar gnas
gsar du bteg pas rje dbon shAkya rgyal mtshan pas gtso mdzad mnga' ris pa hor rab 'byams pa sogs la chos dbar sar du 'brum pa byung na'ang/ nyes skyon gcig kyang ma byung
bar legs par thar ba 'ba' zhig byung ngo//der grwa pa byings gser mdog can du log/ paN chen rin po che'i zhabs phyir drung nas nyang raM pa dang/ paN chen rdor rgyal ba
grwa shar du yod pa cig kyang phyags phyir khrid nas rtse chen du phebs/ tshe dbang sogs bka' chos mang ba

gnang ba zhing/ rtse chen du gnam lcags kyi thog byung ba yang thugs rje'i mthus nyes skyon gang yang ma byung tshul gzigs gsal gyi thugs rgyus steng nas 'di thad rnam thar
rdor rgyal mar zhib tu bkod 'dug go//de nas dbyar bzhugs dgagnggag dbye grol rjes/ rin spungs su rje thams cad mkhyen pa zhwa nag cod paN 'dzin pa rgyal dbang chos grags
rgya mtsho ba'i spyan sngar phebs/ zla gcig tsam gdan chags shing/ phyogs ris kyi 'dus pa'i dge 'dun lung rigs smra ba ma lus pa'i rtsod pa'i dpang por bzhugs shing/ rgyal
ba'i dbang po nyid kyis mdzad pa'i tshad ma'i rigs gzhung rgya mtsho'i dpe stsal nasdag byed mdzod ces bka' bsgo ba gnang bas/ nyin mtshan du thugs g.yengs ches pas gzigs
skabs ma byung bar de dus phyags phyir mkhas pa don yod pa yang bzhugs pas/ phyag dpe stsal nas gang gzhan lugs 'dres pa'am khyad thon gyi zur cha gang 'dug la shog gzer
thob shog/ ces bka' gnang ba ltar mdzad nas phul bas/ zhogs pa'i yud tsam gzigs pas zhag 'ga'i bar du rigs gzhung rgya mtsho las brtsams pa'i bshad pa kho nas dus 'da'
bar mdzad rjes/ sngar rgyal dbang karma pa nyid kyis bkas bskul ba'i dbu tshad kyi chos 'byung rnams phyag tu bzhes nas 'dus pa'i dbus der re re nas dri mal gnang ba la/
'phros pa'i zab bshad 'ba' zhig pas zla ba tsam gyi yun 'da' bar mdzad/ 'di skabs kong ston byang chub sems dpa'pa dbang phyug grub pa dpal bzang po yang karma pa mjal
ba la byon yod pas der paN chen rin po ches bshad pa gnang res bzhin slob ma gus ldan slob dpon gyi bshad 'doms nyan pa'i tshul bzhin du gsan ces rang gzhan gyi chas bsdus

pa'i gral la 'khod pa kun gyis sgrog cing/ de nas slar gser mdog can gyi chos grwa nyid du phebs nas dgun chos kyi dus chos skyong bar mdzad skad do// //sngon rab mkhas pa
yongs kyis ma gzigs pa'i//legs bshad gzhung tshig la gnas mngon sum pa//chos spyan yangs pas phra rgyas spu ris kyang//ma 'dres gsal ba'i yul du legs par dgongs//rang bzhed
lung dang rigs pa'i dmag dpung gis//gzhan zer lung rigs ltar snang sun phyung ba//khyod kyis legs smras mkhas pa'i kha rgyan gyis//bstan bcos gang de bstan pa'i nor rdzas
nyid//rgyal ba'i bka' dang dgongs 'grel bstan bcos dag//gzhung tshig yi ge nyid la rab dpyad nas//'di de'i dgongs pa 'di lta nyid yin zhes//bden gsungs ljags las dag
gsal 'doms par gsungs//karma par grags bdun pa'i bka' yi 'phrin//rab chags thugs rje'i lcags kyus yongs bskul bas//yongs rdzogs bstan pa'i khur khyer glang po khyod//srid
dang zhi ba'i phun tshogs dbus der byon//bshad mkhas gang gis chos don sgrar bsnyad tshe//nyan mkhas snying la zim char bzhin du 'bab//smra mkhas yongs kyis ched du sgrog
pa'i gzhi//brjod mkhas don bzang rgyal ba'i bka' dang mtshungs//khyod gsung legs bshad lha yi rnga bo che//thos pas ma rig gnyid las rab bslang zhing//rab snyan lha rdzad
pi waM gling bu'i sgra//yun ring rna ba'i lam nas snying dbus bzhugs//tshig dang don du bcas pa'i nges gsang ni//rgyal ba'i chos rnams yongs kyi bcud bsdus pa//gcig shes
kun grol 'chad mkhas 'phrul gyi sgo//dus der legs lam sgo brgya dbye bar mdzad//ces paNDi

ta chen po shAkya mchog ldan dri med legs pa'i blo gros kyi rnam par thar pa zhib mo rnam par 'byed pa las/ gzur gnas kyi mkhas pa dges pa'i skabs las rjes su bsgrags pa'i
rab tu byed pa nyi shu rtsa bzhi pa'o// //Chapter 25: yongs su mya ngan las 'das pa'i skabsde nas dgung lo don bdun du phebs pa shing pho byi ba'i lo vc: 1504/ gzhan snang
du chab gzhi la brten pa'i bsnyel ba'i tshul ston pa gnang skabs sde bdag so so'i phyag rtsa 'dzin pa'i 'tsho byed sman grong pa dang/ bo dong 'tsho byed pa sogs mkhas
pa rnams zhabs drung du mngags nas gsol sman zhu ba sogs kyi 'phrod bsten gnang yang cher sku khams la dngas bskyed ma byung bar dbus phyogs su grongs sgra chen po byung
zhing 'tsho byed rnam pa yang sku nas dang bstun pa'i/ da ste gsol ba thebs pa dka' zhes yid khong du chud pa las/ slar sku tshe'i 'du byed byin gyis rlobs par mdzad de/
gzhan ngor rlung sbyor la brten pa'i thugs ka'i thad nas chab chu rnams mngon sum du phyir bsal nas/ mod la sku zo mdog bde ba'i dpal 'dzin pa gnang bas yongs kyi yid sos
shing/ zhal dkar ba'i bsnyungs dngas 'bul mi stod mnga' ris nas bzung ste dbus gtsang gi bar gyi dkon nor dpag med kyi me tog dbul bar byas so//der paN chen rin po che nyid
kyi spyan snga bar gyur ba'i drung nas lo tsa ba dharma dhra dza yang de lta bus thugs bskul nas rgya gar rdo rje gdan bskor ba la gshegs te/ de phyin mnga' ris bzhi
sde pa gzims dpon rnam rgyal bas spyan tshab kyi phyags phyi gnang zhing/ drung yig chos rgyan pa rgya gar la gshegs phyin/ dus 'khor gyi phyi nang gzhan gsum dang/ bde mchog
gi rnam bshad dang po'i sangs rgyas rab tu grub pa'i zhal lobs kyi yi ge pa yang da lta'i a zhang par grags pa 'dis gnang bas/ bstan bcos 'di dag gi mjug na yi

ge ba ni bsod nams ye shes lhun grub po zhes 'byung bas mtshon la/ de dag gi skabs su rje brag dkar dmar gnyis kyis sngags chos zhu ba po gtso bor gnang nas/ rje brag dmar
bas 'di skabs sdom gsum rin chen spungs pa'i thugs rtsom ri bo gser sdings kyi ngogs yangs dben gnas yang dgon rtser mdzad cing/ rje sems dpa' brag dkar bas chos mtshan brgya
rtsa brgyad kyi zhu ba po gnang nas dpal gyi mgur las nyer 'doms su yi ger bkod pa'i bka'i bsdu ba yang 'di yan gyis yongs su grub bo//shing mo glang lo vc: 1505dgung
lo don brgyad bzhes skabs/ sde pa sgar pa'i drung sogs sa chen skyong ba'i stobs kyi rgyal po chen po dag la dbang khrid du ma'i chos kyi bdud rtsi stsol zhing/ gdul bya'i
yul dag la yang mdo dang sngags kyi chos kyi char chen po dus rgyun chad med par bka' drin du mdzad bzhin pa'i skabs nas/ 'brong sgang bsam grub rtse/ seng ge rtse rnams
su zla phyed tsam de'i ring phebs bzhud gnang ba la yang thugs mi longs pa'i rnam pa gnang zhing/ slar 'phral la rang log nas gser mdog can du phebs ma thag blo bde'o
zhes/ dus rgyun ldan du bka' lung byon zhing/ mdo sngags kyi 'chad nyan rgya chen gyi ngang nyid nas thugs dam gyi rim pa chu bo'i rgyun gyi rnal 'byor la skad cig kyang
g.yel ba med par snga dgongs kyi thun gtor gyi bar nyin gcig tsam yang 'chag pa'i skabs mi srid par dus 'khor mor gnang zhing/ srod chen la kRaShaN sa ri'i rwa dung cig
bus/ gu gul gyi dud pa chen po cig btang ba nas/ sang nam ma langs par gzim chung du su yang mi 'gro ba snga mo man gyi phyag srol yin zhing/ sngar gos sku bzhengs man la
nub mo phyag rnga yang brdung gnang zhes sgrog la/ phyag rnga la me 'bar ba'i cho 'phrul drung chen sangs rgyas seng ges gzigs shes rnam thar rdor rgyal mar bris gnang zhing/
rgyun du DA dril yun rings gnang/

bka' las kyang/ DA ma ru 'khrol dus na/ mkha' 'gro ma gtso/ mkha' 'gro ma tsho/ dur khrod gnas su e 'gro mi 'gro/ 'gro na 'gro 'gro na da 'gro zer ba zhig dgos pas yong gi
e gnang gsung zhing/ brtags na de nyid kyi sgra kho nar 'byung zer ro//der myur du dga' ldan la bskyod par dgongs pa'i/ bya rgod phung por tshogs pa kun la yang/ nged rang
gis dkor de snga mo nas zos pas kha po de 'don long mi yong bsam pa byung/ don gsum lon nas kha po de 'don byas nas kyang lo kha yar song/ lo brgya yar mar gyi mkhas pa
so so'i bzhed ma 'dres pa'i shan 'byed de thub rang dgos pa yin/ phyis gang lab 'tshor chas su byas ngo sor sgrog/ de las gzhan pa sa skya pa ma yin pa skad byed pa'i chos
skad zur bzhag cig yod skad kyi sdang smras byed/ chos spyod shlo ka cig 'don mi 'don gyis sa dge'i dbye byed byas rang tshugs thub pa cig dkon snang ngo//rang res dum
re smras kyang grog po 'di'i 'bum chung yan chad du ka yin/ yin kyang snga mo nged rang kyi 'dod pa su gang gis kyang ma 'khyor ba la/ da 'khyor ba de dga' rab 'khyor gyi
'dug/ nged rang gi lta grub 'phyugs zer mi 'dug kyang/ de tsam cig 'phyugs ma 'phyugs kyi rnam dpyod sbro rgyu yod/ don du gtugs na mna' skyel pher ba yod do gsung zhing/
rang re lo 'di dang 'di la gnas 'di dang 'dir phyin/ bla ma 'di dang 'di la chos 'di dang 'di zhus shes sngar yi ger bkod pa'i don bsdu ljen par gsung/ de dus kyi mnga'
ris pa blo gsal ba mang po las thos tshod gong du thad sor bris pa'o//de ltar zhib par gsungs nas 'di 'dra yang sems la nges dgos phyogs gar shed du phyin dus/ mis drung
pa khyed rnam pa'i paN chen pas chos 'di bla ma su la gsan zhing/ gang nas gang du brgyud 'drir byung dus bshad rgyu yod pa re yang dgos shes kyang gsung zhing/ de nas
me pho stag gi lo'i dpyid

sos vc: 1506byams sku'i rgyab yol rgyan drug gi bzo mthar phyin rjes/ spyi chos dus bya rgod phung por bka' zhal la/ rang re'i 'dir yang lam 'bras brgyud pa rnams bzhengs dgos/
gzhan rnam pas sa skya pa min zhes lab kyi yong 'dug go//lar lab pa rang la snying po ci yod/ glo bo pa mang ja skol mi 'dra la gleng bslang byas pas khong la la dag
chos rje bo dong pa thams cad mkhyen pa phyogs las rnam rgyal ba klu dkar rgyal gyi skye ba yin lo/ rgyu mtshan dris pas chos 'chad dus me tog gi char bab pas zer/ glo bo
steng chen na bo dong pa'i rnam thar zhing bkod du bris pa thams cad chu dron mos bkrus so// a tsa ma chos spong gi las zhe rang 'jigs so//lar rang sus su'i brgyud pa 'dzin
dang/ bla ma su'i byin rlabs su la zhugs dang/ brgyud pa su rnam par dag rang cha ga la yod de/ chos sras kha'i ral rul yo bsdus pa'i kha zeg bon gyer la brgyud pa ded
pas ci phan/ blo bzung ma'i chos lugs la rdo rje 'chang la brgyud pa snyeg pa yin no//nged la chos dang chos brgyud gnyis ka mi bar du khyi ma tshud pa yod pas/ rdo rje
'chang yan gyi brgyud pa re bzhengs pa yin gsung nas/ sngon chos rgyal mes dbon gyi skabs kyi lder bzo ltar sku rgyu sman dar las bsgrubs shing/ grang gser gyis byil mor
byugs pa'i brgyud pa dngos byon rnams rims gyis bzhengs/ mthar drung chen sangs rgyas seng ge bas da lo rje drung thugs kyang na ning tsho dang mi 'dra ba'i thugs ngang
thung tsam dang/ tshogs su yang cal col mang po gsung ba'i blo ma bde bas/ sku'i rim gro la dmigs nas sngar yang sku tshe spel/ zhal gzigs pa'i rgyun yin pas rje btsun ma
sgrol ma rnam par rgyal ma'i sku cig kyang ci nas bzhengs dgos par snang zer nas bzhengs pa'i nying gcig las ra der

paN chen rin po che phebs nas sgrol ma'i sku'i rus shing la phyag mdzub gtad nas 'di gang red gsung ba la/ gzim dpon rnam rgyal bas rgyu mtshan phul bas/ sangs rgyas seng ge
la rkyag gtad gang yod/ mi pho lo brgyad cu lon pa la tshe sgrub dang ha ma go ba yin/ da sngar rje don yod dpal ba mya ngan las 'das lo de gzims mal sku 'dra zhig bzhengs
bsam pa la/ bka' las rang re'i gzugs brnyan sngar bcos 'du khang rnying pa na yod pa des chog/ nged la dmigs pa'i sku bzhengs na rje rgyal rong pa chen po'i sku gcig
bzhengs mdzod gsung ba grub thob kyi bka' yin bsam da lta bkra shis brtsegs pa na yod pa'i rje rdo rje 'chang gi g.yas phyogs na bzhugs pa'i rje rong ston gyi gser sku 'di
yin/ da lo rje don yod dpal ba yang yang dran/ rmi lam du yang yang mjal/ dga' ldan na me tog yid 'ong phub tsam 'dug ces gsung ba yang byung bas/ da ste rje don yod dpal
ba'i skur sgyur cig gsung nas bla brang du phebs/ der bzo bos drung chen sangs rgyas seng ge la bka' lung bsgyur nas ji ltar legs dris pas/ da lo ban rgan lab lab rang
mang/ da ste gnyis ka bzhengs zer nas rje don yod dpal ba'i sku'i rus shing logs su btsugs/ der gzims dpon rnam rgyal ba la rang res kha sang smras pa'i rus shing de nges
par don yod dpal ba'i sku rang du bsgyur smros yang yang gsung bas/ zhed nas sgrol ma'i sku rab gnas bar du paN chen rin po che'i spyan lam du mi gzigs pa byas so//der
nang rdzong skabs ngor du chos rje gdan sa pa dkon mchog 'phel ba'i drung du zhu yig phul/ 'dir lam 'bras brgyud pa zhig bzhengs yod pas nang bzhugs la bla ma gong ma'i byin
rlabs rnams gnang dgos zhus pa'i lan du/ rje rdo rje 'chang/ mus chen

'jam dbyangs pa/ rgyal tshab kun spangs?dpang pa rnams kyi gdung tsha gser chu ma rten grangs re phul ba yang re re la re re bzhugs shes de dus nang bzhugs kyi phyag g.yog
pa dbu legs dge slong kun dga' chos dpal ba las thos so//der rten mthar phyin nas bla bre khyad 'phags dang/ rdo rje 'chang gi sku mdun rgya dril dang/ zur po che'i li thod
stegs bcas/ gzhan brgyud pa kun la rgya'i rdo rje dril bu/ mus rdo'i ka pA la kha gcod dang bcas la rgya ma bas phul ba'i lam 'bras bsi thang de kun bla ma so so'i rgyab
tu khrom/ de brgyud pa theg chen lugs yin pas brgyud pa gnyis ldan yags po rang cig yod gsung nas logs la bkrams shing/ der gye rdo rje'i ras bris la brten pa'i rab gnas
mdzad skabs/ sgrol ma'i sku'i phyag tu li bum chung chung cig bzo khyad du phul nas yod pa la phyag mdzub btsugs/ da res sgrol ma'i phyag gi bum pa bdud rtsi stong pa
de re bden/ zhes tshig sgra dman pa'i skabs der/ kong po nas rgyal dbang chos grags rgya mtsho stag lo de nyid vc: 1506kyi zla ba dang po'i tshes bcu bzhi la zhing brjes/
de bar nye ring yongs la gsang ba'i gsang brtol gyi mang ja zhu mi yang slebs pas thugs lhag par 'byung zhing/ yas gtam dpe bral shugs ring dang bcas pas bsngo ba gnang/
de lo drung nas lha btsun pa'i drung yang zhing brjes/ dbu thod logs la kyai rdo rje zhal brgyad phyag bcu drug pa'i sku gsal bar byon pa'i gzigs 'bul byas pas/ thugs lhag
par ches

pa'ipha'i bka' stsal gnang zhing/ ston bzhugs la bal por rten li ma rnams bzhugs pa'i bkra shis sgo mangs bzhengs mi'i bal po bzo bo rnams 'bod pa la chibs dpon shAkya bzang
ba la bka' lung gnang bas phyag dam 'thems pa'i ched gnyer che ba gnang zhing/ de lo phyogs byon gyi sku drag 'ga' la kyai rdo rje'i rgyu dbang/ lam zab/ bir srung/ nA
ro mkha' spyod sogs kyi byin rlabs dang/ zhu mi so so'i ngor snying po don gsum gyi khrid lan 'ga' bzlas nas gsungs shing/ der me mo yos kyi lo vc: 1507shar ba paN chen rin
po che nyid dgung lo brgyad cu'i mthar son pa'i dpyid sos 'bod mi gnang ba'i bal po bzo bo 'dod pa'i lhas las ma lus pa'i dngos grub yongs su sbyin pa'i las grwa tshang
ba zhig kyang zhabs drung du lhags shing/ yos lo zla ba bzhi pa'i tshes bcu bdun gyi nyin gza' skar dge ba la mchod rten sgo mangs kyi rus shing 'dzugs pa gnang/ gzigs
rtog la phebs pa'i tshe/ khyed tsho'i mchod rten gyi bum pa chungs pa 'dra gsungs nas cher bskyed pa gnang zhing/ de yang 'dra 'bag thog ma 'du khang rnying bar sa la bcos/
de'i phyir dpon don gyis shing las de ji lta bar bsgrubs/ de rjes bal pos lag 'phrul gyis zangs dngul la 'phul brdungs byas nas rim spyodvc: or: sbyod?du bzhengs pa gnang
la/ zla ba lnga pa'i nyi shu gcig gi nyin chos khri khar phebs ma thag grwa pa tsho klog sgrogs la tshogs yod pas/ chos sgrogs 'bad la gyis/ rang rang so so la mi dgos
na'ang bstan pa la yang sku chags yong gin snang ngo gsung zhing/ nged la mtshan ma lod po rang zhig byung/ thibs gnon mi yong bar bya gtong ba de e drag yin zhes kyang
gsung ngo//'di skabs rnam thar rje dbon mar byams chos lam rim gyi lung stsal ces rje kun dga' rgyal mtshan pas sngar ma gsan pa nas

kun bzang rol mtsho'i lung cig gsol ba btab nas tshogs su gnang/ de mtshams/de phyir mig dang gzugs dag la//brten nas mig blo skye bar 'gyur//zhes pa'i skabs su chos mtshams
gnang nas/ rtse chen du grub chen kun blo ba'i bka' 'bum gsan pa la thegs shul/ chos rje nam byon/ de rang de ltar dbyar gnas skabs yin pas/ 'dul ba nas zas bcu gcig bshad
kyang yod/ dge 'dun nyi shu gcig bshad kyang yod/ de gnyis ka la gdul bya re re 'ong bar byed pa yin/ nged rang tsho la yang gdul bya zhig e yong byed pa yin mod/ da
man dge 'dun nyi shu nas 'chad pa yin gsung nas/ byang sems 'phags pa 'dod par skye ba len pa 'dod nyon mtshan nyid pa dgos mi dgos dang/ lhag med du nyan rang mya ngan las
'da' ba de dgongs pa can yin nam/ nyan rang lhag med du mya ngan las 'da' ba de rang min pa 'dra/ dbang po'i lus su byin gyis brlabs 'tshang rgya ba de yin pa 'dra/ gzhan/cig
shos phyir mi 'ong ba dang//ldan phyir sprulvc: or: sbrul?pa rab tu bsgrub//ces pa'i gzhung 'phros don dang bcas pa la yang bshad pa 'phros don dang bcas pa rang
gis zla 'phro de zla ba gnang zhing/ sgom sde rab 'byams pa rgyal 'od zer ba de'i blo la dge 'dun nyi shu mi gcig pa'i dpe bcu gcig tsam yod/ khong gi bsam pa la dge 'dun
nyi shu rang gi thad la paN chen rin po che las kyang nga rang blo tshogs che zhing zhib snyam pa'i yid nyes pas skyo nas/ de'i ring mchi ma rang dbang med par 'dzag pa
zhig byung yang zer ro//zla ba de'i nyi shu dgu'i spyi chos la mdangs gi gsung chos de'i 'phro en tsam gsung nas/ rje rong chen gang blo ma'i rjes la phar phyin/ sung tsa
na/ nyan thos zhi ba tshol ma gsung/ rnam 'grel gsung na/pha rol kun

du rgyu ba bram ze'i bu//tshu rol bstan pa'i pad tshal legs 'ongs nas//yang dag rigs pa'i lha lam gsal por gzigs//sde bdun mdzad pa de la phyag bgyi'o//gsung/ dbu ma gsung
na/gang gis gnyis med ye shes gsung ba'i tshogs//zhes sogs gsung/ mngon pa gsung ba yin na/'jig rten kun la phan phyir thogs med ces bya ba//zhes sogs gsung/ smar ston rgyam
rim pa 'dul ba gsung tsa na gang blo ma'i rjes la/ 'dul ba rgya mtsho'i gting mtha' pha rol brnyes gyur cing// gsung rje don yod dpal ba rje rong chen gang mdzad kyi
lad mo rang mdzad kyi snang/ rang re'i 'di gsang phu chos khri'i khar thon pa'i nyin mo kha nas gang thon byas pas 'di byung ba yin/ chos rje gong ma su'i yang sgrigs bcags
min gsung ngo//gnam gang gi nyin yang/ 'dod pa'i phyogs gcig la chags bral byas pa'i byang sems 'phags pa de sprul pa sgrub mi dgos par snying rje dang/ smon lam gyi dbang
gis skye ba blangs pas chog pa yin sogs rgyas bshad gnang rjes/ bsam chung rang 'dug go/ bsam pa che dgos/ ting shags dang dril bu sil sil gyi chos dgos zer ba mang
po 'dug te/ chos zhus nas dam tshig srung mkhan mi 'dug go gzobs shig/ da rang re rnams gso sbyong la 'gro ba yin gsung slob dpon tsho rang grogs ldan zhig gyis la gaNDi
byung ba dang/ gso sbyong la 'dus shog ces bka' stsal nas zhal ras lha khang du phebs/ sku 'dra'i gzhogs g.yas phyogs de sangs rgyas seng ge rang mtho gzhal gyis dang zhes
gsung nas/ mtho 'di tsam snang zhus dus/ 'o na bkra shis sgo mangs bzhugs sa yong bar 'dug/ tog de thog la reg pa zhig dgos/ nged rang shi na yang rten bzhengs 'di ka yin
pas/ bum pa de rnamsnams kyang chung na mi nyan/ dbang 'dus na sreg

chog byas tsha tsha btab pa lugs dang mthun zhing/ yang dbang ma byung na nged kyi sku gdung bzhugs dgos pa zhes gsung 'phro la/ drung chen sangs rgyas seng ges zhal ta gang
min rang mi gsung ba zhu/ rtog thog la reg pa'i dngul med zhus pas/ dngul 'di kun kyang btang bas chog/ khyed rang dag blo bde mo 'dug ste/ de las chung na nA lendrar dngul
gdungs mkhan rnams la ngo mi tsha'am gsung nas/ gaNDi sgra dbyangs dang rjes 'brel tshogs su chos kyi khri'i stengs su bzhugs shes rnam thar ma ti mar 'byung ba bzhin/
mkhas pa sangs rgyas 'od zer ba dang/ mnga' ris pa hor sgom rab 'byams pa smra mkhan mang po gung 'grig pa bzhin zhib par bris la/ rnam thar rdor rgyal mar nged chos khri
'di la drin lan mjal dgos pas thugs dam byed cing 'di khar sdod/ slob dpon tshos grogs ldan re shod gaNDi dang bstun nas gso sbyong la 'tshogs shog gsungs nas/ de bar
khri khar bzhugs gaNDi ma byung tsam la paN chen rdor rgyal bas sku drung du byon pa dang/ de su red gsung/ gzim dpon rnam rgyal bas slob dpon rdor rgyal ba red zhus pas/
gaNDi snyan po e snang gsung/ snang lags zhus pas/ chos kyi gaNDi sgra bo che// zer ba yin/ 'di dpal khor bde chen nas ja gnas zhig gis phul ba'i gsar pa de yin// rnying
pa byin rlabs can de chos 'khor chen mo'i dus chos 'khor rtse ba la phul nas yod gsung pas/ chos 'khor rtser gaNDi brdungs la shod ces gsung bar go zhes 'byung ngo//der
dge 'dun gyi tshogs kyis 'du khang khrig khengs pas lhag par mnyes nas/ rang res sngon thog ma 'du khang rnying par dbyar gnas snga ma byas dus dkar po brag pa'i rgan zhugs
gcig dang

byas pa la yang tshogs kyi kha skong re dgos pa byung/ da lta yos bshags pa sogs 'ur dings pa rna ba 'on yong ba 'dra ba 'di mtshar rang che/ sngon gyi dus der ni drung nas
chos kyi bzang po ba la yang rjes zlos las bshags tshig thugs la mi 'dug go// nged rang gis glo bo nas yongs lo mar lam de dbyar sgang yin pas dbyar med la song/ gzhan gcig
kyang chag pa med do// gzhi gsum gyi lag len 'di mi la yod na smon rgyu dang/ rang la yod na ngom rgyu yin/ sangs rgyas bstan pa'i rtsa ba rang yin pas mdo sus 'don kyang
yong/ gso sbyong la yong ba ma chag pa'i khur len gal che'o// de ring gnam gang yin pas slob dpon rnam pa bla brang du shA sa na la 'byon dgos pas/ grogs ldan re mdzod
las byon cig gsung nas bzhugs khri kha de nas/ kun gyi thos pa'i gsung gzengs mtho ba thugs lhag pa dges pa'i ngang nas gso sbyong legs par grub rjes/ paN chen rin po
ches bla brang du phebs/ slob dpon pa so sos rang rang gi chos khrir byon nas gtong chos de stsal nas shA sa na'i bzlas pa la zhabs drung du phebs pas/ sngags thun grol rjes
thugs dam 'dogs 'bul mi zhig byung ba la/ bzang spyod byams smon bzlas pa lan du ma dang/ bsngo ba rgyas par gnang/ nged rang la da nang yar rgyab dpon chen pas zhwa
gos cha tshang zhig phul byung ba de sang tshes gcig nas gyon yong ngo gsung zhing/ slob dpon tshosvc: or: chos?gral las bzhengs phyag 'bul gnang nas phyir byon/ de'i sang
de zla ba drug pa'i tshes gcig la yar rgyab pas phul ba'i na bza' yo sku la bzhes nas/ bya rgod phung po'i chos khri khar phebs 'phral grwa pa yo la gzigs nas/ nged la
ltad mo ltos shig/ sbyin bdag dad pa can gyi dge ba la rjes su yi rang gyis gsung/ der tshogs pas gsung sgrogs gnang/ paN chen

rin po che'i sku bsrangs nas sim me bzhugs pa gnang 'dug pa la drung nas rdor rgyal bas gzigs te/ der 'khris na yod pa kun la/ ya'i paN chen rin po che'i sku'i gzi 'od la ltos
dang/ zhal gyi sgo thams cad nas 'od zer 'phro ba rang snang ngo zer/ khong chos kyang gzhig mal bcug pas de bzhin du 'dug cing/ yang drung nas rdor rgyal ba'i gsung
gis nged la gsol dpon blo gros seng ge ba zer tsa na/ da lo ban rgan sku gzugs lhag par bzang/ bag tsha yang mchodvc: or: mchong?thub zer bas blo bde gsung ba'i gsung sgros
mdzad ces mnga' ris pa g.yu rtse rab 'byams pa'i ngag las thos so//der klog sgrogs grol rjes gang blo ma gnang nas/ kha sang gnang ba'i 'phro sprul pa bsgrub pa'i tshul
dang/ des gzhan don snying rje dang smon lam gyi sgo nas 'bad med bsgrub tshul 'bus tsam kha sang gi 'phror gsungs nas/ ding sang gi mtshan nyid pa 'di kun thos rgya rang
chung/ slob dpon ngan ngan re'i sar grwa pa ngan ngan re bsten pa'i gang gi yang ha ma go ba snang bas/ rang res ni sa 'dir bstan pa mkha' khyab rig gnas kyis brgyan pa
bshad yod do//sngon nged rang gi po ti re re slob phyir yang grwa sa re bshags dgos pa byung/ ding sang kun sa gcig tu bslabs chog pa la dga' ba sgoms shig/ khong la la
dag ni di ring gi chos ra rigs lung mi yong lnga mchod yin pas zer/ bla ma'i mchod pa la ja phor re btungs/ des zi ber song dus zhi gdong ma la sa gsum ma'i dbyangs rta
re bcug pa la zal ngoms byed par 'dug kyang/ de kun mtshan ma'i rnam par g.yeng ba yin/ bla ma'i dus mchod de bshad nyan rang gis 'dzin dgos/ rnam pa thams cad du chos yongs
su brtags pas sangs rgyas mnyes pa dang/ zer ba 'di ma brjed par gyis/ rin po che g.yag

pa/ rje rong ston sogs sku tshe 'chad nyan gyis 'das pa de kun la thugs dam med pa min mod/ tshal pa shes rin la nye gnas kyis da rang sbyor ba brtsi brtsi las thugs dam mdzad
na legs zhus pas/ khong nas de ka rang 'dug yin na'ang rang re'i rigs pa 'di gzhan la mi 'dug pas zer thal mo brdabs byung lo/ slob dpon rin rgyal bas 'chi khar chos
shes pa brjed pas phangs zer ba la rang re yang rjes dpag skyes te/ da lo rang re gzhung chen kun gyi brjed bsabs/ sgra TIg chen mo sogs kyang sgrog tu bcug nas bag chags
bzhag yod/ phyis kyi sde dgon mang po na dge 'dun gyi tshogs gral la bde mal la/ sangs rgyas kyi bka' tshig re yang mi byed par rang gi gtad 'chal 'ba' zhig bon gyer byed/
don du gtugs tsa na de tsam bzhag nas/ da sgrol ma/ bdud bzlog re thugs la thogs zer ba rang 'dug go// rang re la bde sdug gang byung rung/ sangs rgyas kyi rdzogs smin
sbyangs gsum mthar phyin pa'i dbang las/ bka' dri ma med pa de rang dgos so// sngon dam pa tog dkar dga' ldan nas 'dzam gling du byon dus rgyal ba byams pa'i dbu la cod
pan de bcings zer/ gzhan gdan sa dang bkod pa'i spros spros ma mdzad 'dug go// nged kyi chos khri stong par bzhag na bar chad byung dogsdob/ sa? / zla ba snga ma'i tshes
gcig nas chos khri kha 'dir 'ongs/ de ring gis zla ba gcig song bas nged chos mtshams de ring nas byed slob dpon rnam pa'i chos mtshams de byed mi byed gros shig dgos pa
snang bas grogs ldan thungs tsam re shog la/ brda byung 'phral bla brang du byon gsungs shes yongs la gsal zhing/ rnam thar gnyis na yod pa ltar gyi ngag rgyun yin la/ 'di
thad rnam thar rdor rgyal ma na spyi babs bris ma thag ltar lags/ rang res bstan pa'i rgyun la bsams/

'chad nyan la 'bad rtsol byas nas dmigs su gzhal ba'i re ba can yod pa kun kyang sngon la 'das/ da ni sprul pa mang po bye ba phrag brgya yis rang zhig gal che bar snang zhes
cong dbyangs dang bcas gsungs pa'i mthar/ spyan par?bar snang la khrol gzigs dang bstun ha'i ya cha 'dug go gsung/ phyag se gol tog tog gnang nas da ni chos thun de rings
pa yin nam/ chos la dus tshod med na ban rgan 'chal pa e yin/ nged rang bser ma'i rnam pa zhig kyang 'dug a/ zhes sogs gong ltar 'byung ngo//der slob dpon rnam pa tshos
bkra shis brtsegs par zhabs drung du phebs skabs sgor gzims dpon rnam rgyal ba dang mjal bas/ da lta bya rgod phung po nas phebs/ bkra shis brtsegs pa'i bzhugs gdan khar
phebs 'phral bzhugs gdan la bzhugs ma thag paN chen nyid kyi phyag g.yon pa de brkyang nas/ thub pa'i phyag ni shing bal ltar 'jam dang/ ga na phyag thong dang gsung nas
phyag 'then gtong mi yod pa'i nyams shig mdzad kyi 'dug pa de ka'i mod la bsnyung ba'i tshul cung zad tsam bstan byung zer/ nang du slob dpon rnam pas phebs pas/ phyag
g.yon pas spos shel gyi phyag phreng skor gcig la 'dren tshul dang/ phyag g.yas pas spyan gnyis kyi smin mtshams bar la reg nas de wa pi tsu'i bzlas pa zhig gnang gir 'dug
cing/ de 'phral gsol ja thon byung bas ci yang mi gsung bar phyag gis slob dpon tsho la drongs kyi brda chos gnang/ ja grol rjes rang slob dpon tshos bzhengs nas byon/
khams pa 'tsho byed gsar pa cig gser mdog can na yod pas/ gsol sman thun cig yod pa phul ba bzhes pas/ sku 'khris sel phyir gyi rnam pas dbu'i bsnyung ba'i tshul de 'phral
la chag/ gzhan bsnyung ba sogs gang

yang med/ thugs dam rim pa rnams kyang sngar ltar gnang/ gsol ba yang bdag gir mi gnang/ gsol ja en re bzhes pa gnang zhing/ tshes bzhi'i dgongs mo sa skya bdag chen shAkya
rgyal mtshan pa'i drung/ mjal ba la zhabs gtad phebs/ rgyu mtshan phul bas/ da ste da res ma mjal na rjes nas tig tig mi yong gsung tshes lnga'i nyi rtse la mjal/ rje rong
ston nas brgyud pa'i grub rgyal ma'i tshe bsgrub khyad par can de stsol ba gnang skabs kyang/ gsung ldab ldib byed tshig 'dres pa sogs gtan nas med par sngar kho na bzhin
byung/ de rjes bdag chen la de ring bsam grub rtse'i ci nas kyang phebs pa zhu gsung nan bskyed kyi bka' lung gnang nas/ gnas tshad du phebs 'phral gsol ja yang ma gnang
bar lam bsrang nas bzhud cing/ bdag chen drung yang sku tshe mthar phyin zhing/ ston pa'i chos kyi mtha' kun tu rgyu rab bzang la stsal ba dang mtshungs par gyur/ phyis
legs par brtags dus tshe sgrub 'di chos kyi rjes mtha' phyogs la gnang ba'i rten 'brel las/ phyogs kyi zhabs zin bu slob ma lus pa kun sku tshe lhag par ring zhing/ gser
mdog can rang gi bla ma slob dpon spyir sku tshe dman tsam gyi cha shas su mtshon to//de nas bdag chen phebs 'phral bkra shis brtsegs pa'i nyi mthongs la bzhugs dus me
tog kha ba ltar dkar zing zing ber gyi khar babs pas rje dbon pa'i phyag gis bsal bas/ gangs e red gsung na'ang me tog tu 'dug zhu ni ma nus par sim me lus/ der spyan dngas
pa rang la mnal 'dra ba'i rnam pa zhig gnang bas/ gzims dpon rnam rgyal bas khrus chab 'bul rgyu'i rnam 'joms gnang ba'i bum chu gtor bas ma byed gsung/ mnal mdzad pas
mi yong zhus pas/ min gsung/

'o na ci lags zhus pas/ 'od gsal zer ba de yin par snang ngo// ngo shes dgos pa yin gsung zhing/ der gtor shom da lta rang gyis shig gsung ba'i lugs ltar bshams nas rgyas par
'bul ba gnang/ sngags phyag rgya ting nge 'dzin nan sbyor du mdzad rjes/ seng ge'i nyal stabs kyis en tsam gzims pa'i tshul bstan/ de las bzhengs nas bo dong 'tsho byed
pas phyag rtsa cig zhus pas/ rtsa de ma bsdus snang ngam gsung ba la/ cher mi rtogs pa 'dug lags zer/ phyag 'bul zhig byas nas gsol ja sang tsam zhig bzhes e spro zhu ba
la/ de ka bgyi gsung nas/ gsol ja thon byung dus/ gzims dpon rnam rgyal bas gsol dkar bteg nas zhal hub gang gsol nas de bsdus gsung ste/ sku bsrang phyag gnyis sa gnon
mnyam gzhag gnang/ dgongs pa mngon du mdzad de chos kyi dbyings su snyoms par zhugs pa'i de ma thag/ rje kun dga' rgyal mtshan pas nyang stod nas lam bsrangs phebs pas/
drung chen sangs rgyas seng ges nan du spyan drangs/ phyag mdzad sku mdun du bzhugs pas spyan cer gzigs byung/ bka' lung gzhan ni ci yang mi gsung/ der rje kun dga' rgyal
mtshan pas kyang/ sku drung du bzhugs nas thugs dam lam dus shig len pa gnang ba yin zhes thos so//kye ma 'dzam gling sa yi ljongs 'dir ni//thub pa'i skyes mchog lan gnyis
'da' tshul bstan//rgya bod gdul bya'i yid bde'i dpal 'phrog pa'i//brtse ldan khyod las khros pa srid 'dir su//thub bstan mkha' dbyings gsal ba'i klongs yangs 'dir//bstan
'dzin rgyu skar 'char nub mang na yang//yongs rdzogs bstan pa'i nyi zla khyod gshegs nas//'dzam gling gnam sa ma lus mun pas khyab//mgon khyod mgon med 'gro 'di yongs
dor na//

dga' gnas dga' ldan zhing der dgongs pa'i tshe//sgra bsgyur sgra tshad tshul rig lo tsa ba//yid 'byung yid skyo'i ngang nas rgya gar bzhud//lha mi'i gtsug rgyan 'jam dbyangs
zhing 'pho la//lha dbang 'chi ltas mthong ltar rab skrag ste//lha yi btsun pa shA ra dwa ti'i bu//lha mchog shAkya'i rgyal po'i sngon la thegs//gangs can skal med rmongs
pa spyi brtol can//smra mkhas mchog gi nyi ma 'das zin gyi//lha ngan 'ug skad mi srun srin bya'i tshogs//'bad de rang skad sgrog la gad mo byos//ston pa'i bstan pa 'dus
nad gzer bu can//'tsho byed sman pa'i rgyal pos ring spangs pa//bshad bsgrub zung zad srog gi lhag ma khyod//'gro 'di'i bde skyid dag dang lhan cig gum//nyi tshe'i thos
sbyangs yus dag mkhas pa'i tshogs//bstan pa'i tshig don dpyod pa'i khur med kyis//sangs rgyas las lhag blo gros cher rlom des//smra brjod 'chad rtsod rang dran lhur long
shig//ces paNDi ta chen shAkya mchog ldan dri med legs pa'i blo gros kyi rnam par thar pa zhib mo rnam par 'byed pa las/ yongs su mya ngan las 'das pa'i skabs las bsgrags
pa'i rab tu byed pa nyi shu rtsa lnga pa'o// //Chapter 26: phrin las kyi 'khor lo rgyun mi chad pa'i skabsder thog mar gsang thabs kyis sku rim du ming btags pa'i mang skol
bstud mar gnang rjes/ gsang brtol dang rjes 'brel mi dbang chen po sgar pa'i drung yang phebs nas gdung mjal sogs gnang zhing/ sku gdung gi chas 'bul mi kun gyi spyan
lam du gsang ba'i gnas ltar mi mngon pa dang/ dbu'i gtsug tor mchog tu 'phags pa sogs gsal bar rtogs shing/ gdung las 'phro ba'i 'od zer gyis mchod pa bshams pa'i mar me'i
'od zil gyis gnon pa/ mkhas pa sangs 'od pa de dus sku gdung drung na byams chos klog sgrogs

la bzhugs pas dngos su gzigs shing/ der sde bdag drung gis bkas bcad/ sku gdung yid bzhin dbang gi rgyal po nyid ril po gcig tu bzhugs pa'i bzhugs gnas dngul gdung bkra shis
sgo mangs ma grub bar shing sgam du dar zab dri bzang gis bkur sti gnang/ gdung 'bul phyogs bcu nas byung ba dang/ gzhir bzhugs kyi zhal bzhugs ma lus pas dgung zhag so
so dang/ gsang phu/ nA lendra/ glang thang/ rgya ma chos sdings sogs bsgrub 'os kun tu dgongs pa'i dbyings yongs su rdzogs par bya ba'i 'phrul rgya chen gnang zhing/ gdung
zhag khongs su bkra shis brtsegs pa'i chos rje rdo rje 'chang dang/ kun mkhyen rong po'i sku 'dra dang grangs mnyam gyi gser sku 'di bzhengs pa'i lugs gtong dus/ drung
chen sangs rgyas seng ges paN chen nyid kyi dbu skra bubs cig lugs khar btab pas/ lha bzo ba'i bal po ha las bzhin dngang skrag dang bcas blug pas/ 'drangvc: or: 'drad?phyis
kyang 'phul mi dgos pa 'dra ba'i 'ja' 'od 'khyil ba zhig byung zhing/ sprul sku sman thang pas sngar paN chen rin po che rang gis phyag bzhengs gnang ba'i rngog lo'i
rnam thar zhing bkod/ rje rong ston la bzhes gnyen dam pa bcu phrag bzhis bskor ba/ kun mkhyen don yod dpal ba'i sku 'dra bka' 'brel zhus pa'i bla ma ma lus pas bskor ba
rnams dang dras mnyam de bris so//der dgung zhag kun dang lhag par tshe bco lnga yin no cog la me tog gi char gsal bar babs so//der rgyal ba gnyis pa'i sku'i snang ba nub
nas/ slar dad mos kyi mig rkyen ni sngar dgung lo'i thad so so rtsom pa'i phreng ba spel ba ltar bka'i glegs bam 'di dag nyid yin pa'i phyir/ bdag nyid chen po sangs rgyas
dngos byon gang gi rjes su 'brang ba'i yi dam mchis na thams cad mkhyen pa gang gi gsung

gi bdud rtsi 'di rnams la nan tan gyis lta zhing kun chub par bya ba nyid las 'bad pa'i gnas med do// zhes nges par bya ba'i phyir nyung ngu'i tshig tu bsdebs nas brjod pa
'di ltar/blo gsal smra ba'i ngag gi dpal ster rig gnas phra mo'i legs bshad tshogs//sngon rabs shes byed bla ma'i yon tan rgyan phreng spel ba'i rnam thar dang//de de ji
bzhin bshes gnyen dam pa'i yon tan brjod pa'i bstod pa'i tshig//rang gi mdzad pa'i ngo mtshar ston pa'i deb gter bstod pa'i rab byed bzhi//rgyal dang de sras mchog la bsngags
pa'i snyan ngag mkhas pa'i yid 'phrog dang//gzhan gyis brtsad cing dris pa'i rgal lan sprin yig sna tshogs spel ba'i sde//sngags gzhung zab dgu'i bcud bsdus sdebs legs
rang gzhan 'byed pa'i brda gsang gang//lhag pa'i lha mchog brnyes pa'i sgrub thabs sngags 'bru shes byed sgo du ma//tshad ma'i chos 'byung dpyod ldan dga' byed dka' 'grel
rigs pa'i snang ba 'phro//rtog ge'i 'khrul pa yongs su 'joms byed rtog ge'i snying po bsdus pa'i bcud//sde bdun rigs pa'i gter gyi rol mtsho sde bdun bang mdzod lde mig
can//sems tsam gsal ba'i me long gang der shes bya'i gzugs brnyan ma lus shar//bzhed tshul rgya mtsho'i rlabs kyi 'phreng bar rgya bod mkhas pa'i 'grel tshul bstan//lus
dang yan lag rgyas par 'chad byed lung don rgya mtsho'i gting mtha' yas//gzhung tshig re re sbyor ba'i TI ka gnad kyi sgron mes gsal bar byas//rang gzhung sgrub pa'i lung
rigs rgya mtsho legs bshad rba klong g.yo ba can//zur 'debs chu chen rnam pa bzhi de lung gi rgya mtsho chen por 'bab//'jug sgo gsum gyi mthar rgyas 'chad byed lung gi
chos kun snying po'i mdzod//log rtog tshig 'bru phye mar

thag byed thal ngag dbang po'i rdo rje 'bar//byams pa'i chos lnga'i nges don rab gsal byams chos lam gyi bang rim las//nye bar 'dzegs nas brgyud pa'i bsti gnas dga' ldan bgrod
pa'i lam sgo phye//dbu ma'i byung tshul yid bzhin lhun po rtsa 'jug TI ka lta khrid gnyis//lugs gnyis rnam 'byed dbu ma'i nges gsang gsal bar 'char byed stong mthun gnyis//gzhan
gzhung nor ba grangs su bgrang byas dngos gnas gsal ba sgo brgya pa//nges don bdud rtsi'i thigs pa mchog de tshangs dbyangs 'khor lo phyogs bcur sgrog/nyi zla'i
shing rtas legs par drangs pa'i bslab gnas 'chad byed rgyas bsdus dag/gzhi gsum phyag bzhes bdud rtsi'i gsos kyis 'dul ba'i bstan pa'i srog nas bzung//rnal 'byor spyod
gzhung rgya mtsho'i rlabs 'phreng bye brag bshad pa'i rgya mtshor 'khyil//sdom gsum nges gnas gsal byed sgron mes dpyod ldan mig gi dga' ston spel//zhes zur gyis mtshan
smos pa'i phar phyin theg pa dang rjes 'brel shog bu mda' tshad bzhugs lnga brgya ma'i glegs bam bcu gnyis/ mdo sngags spel ma'i dbus pa gdong 'don pod grangs bzhi/ bstod
tshogs chab shog la sa skya gras kyi po ti gnyis te pod grangs bco brgyad po gting skyes chos rje sku mched rnam pa gsum gyis re re phyag bzhengs gnang zhing bdag gir gnang
ba ni bka' drin zla med pa'i bstan pa'i khur bsnams par snang zhing/ bdag gis kyang 'bad nas de dag gi lung legs par thob bo//der dngul gdung gi las ka yang mthar phyin
nas sku gdung yid bzhin nor bu dbang gi rgyal po nyid kyang spyan drangs te sngon bkas bcad pa'i dgongs dbyings bzhin du bzhugs su gsol zhing/ chab ser las

bsgrubs pa'i ston pa 'jam dbyangs/ byams pa rnams kyi bar sku stong rwa re btab pa yang sku gdung gi mthar gser dngul gyi na bza' dang bcas pa bzhugs shing/ gzhan gzungs dang/
sangs rgyas kyi ring srel sogs nang bzhugs dpag tu med pa dang/ sngar bka'i rjes gnang mdzad pa'i lugs ltar rten li ma khyad par 'phags pa dag kyang bkra shis sgo mangs
kyi sgo so so ba dag tu bkod cing/ lhag par bal po ma Ni pA las bal po nyid nas bsgrubs te/ spyan ras gzigs bcu gcig zhal phyag stong dang lhan cig phul ba'i bde mchog
zhal bzhi phyag bcu gnyis pa bal 'bum sde na legs grags chod pa de dngul gdung gi bum sgo'i thad che chung gi sgor bzhugs su gsol/ der thugs sras zhal slob rnams kyis rab
gnas brtan bzhugs kyang phul/ sa skyong chen po mi'i dbang po khu dbon blon 'bangs dang bcas pas kyang bkra shis dga' ston rgya cher spel zhes yongs su grags so//gang gi
'phrin las srid pa ji srid pa//mi nyams lhag par spel ba'i phan dgongs can//paN chen zhal las gdams pa'i chab rgyun gyis//yongs smin khyod thugs rjes sprul 'phags pa'i
tshogs//gting skyes pakun dga' rgyal mtshan chos kyi khri la bzhugs//brag dmar bakun dga' tshe 'phel zab chos 'khor lo bsgyur//glo bo pablo gros rgyal mtshan chos kyi rje
bo'i tshul//gu ge parnam rgyal dpal bzang cho rigs btsun pa'i ngang//mi nyagchos grags dpal bzang che dgu'i gtsug na mtho//tshal parin chen rgyal mtshan mkhas btsun bzang
por grags//phra phu basangs rgyas bzang po rigs pa smra ba'i mchog//khang gsar grwa tshang gimkhas pa mgar tsha phyogs kyi blo gsal skyong//slob dpon lalha yi btsun pa
nyid kyi thugs mtshor thim//slob dpon nyang ram palhun grub dpal bzang grub spyod lhug par ston//slob dpon nangs pasangs rgyas blo gros rigs pa'i ral gri 'phyar//snar thang
slob dpongrags pa bzang po mngon

pa'i sde snod 'dzin//brag dkar babsod nams rgyal mtshan yongs kyis srid zhu'i dang//gser gling pa Van der Kuijp: gringskun dga' bkra shis sgyu lus rmi lam 'byongs//glang thang
grub rgyal bangag dbang chos rgyal spyan snga'i mtshan dkar zhes//rje dbon shAka rgyan nges med chos la dges//pu rangs pakhra char mkhan po zhi dul mthong bas mdzes//glo
bo pabyams gling mkhan po smra ba mkhas pa'i mchog//glo bo pabrag dkar mkhan po nyid la dad pa'i phul//mnga' ris phyirdbu legs mkhan po lugs gnyis pha mthar son//rje
btsunkun dga' mchog grub stong nyid snying rje'i sku//spyang lung pagzhon nu chos grub dman 'gro yongs la brtse//pu rangs chos grub pablo gros rnam rgyal thugs rje che ldan
pa//glo bo kar ga Van der Kuijp: ka rag pashes rab dpal 'byor snying rje'i nyams kyis myos//kun dga' bzang pornal 'byor dbus smyon grub pa'i sa la bzhugs//bsod nams rgyal?dbu
legs grub chen nyams rtogs mngon du gyur//'phan yul padga' mo chos mdzad rtogs pa'i don rgyud 'dzin//thog? lungnam mkha' rab gsal bsgrub pa'i rgyal mtshan 'dzugs//mkhar
rtse lcang ra bablo gros bzang po rig pa'i ngar sgra sgrog/nyang stod rtse chen pardo rje rgyal po skad gnyis zung sbyor ngoms//mnga' ris glo bo padon yod grub pa
gzhung tshig blo nas bshor//phu 'byung paye shes lhun grub gdan sa'i las gter 'dzin//mar dgar ba (or: mang dkar ba?)rab gsal zla mgon dbang brgya'i phrin bsgyur mkhan//mus
pathugs rje dpal ba bzlas brjod dag la brtson//mus ram padkon mchogs grags pa chos sgo sna tshogs 'chad//bsam grub rtse parin chen bkra shis rigs ldan chos brgyud spel//phu
chung ka bcu padkon mchog rgyal mtshan 'phrin las mkha' dang mnyam//snar thang mkhan poshes rab dpal ldan gnas brtan sprul par grags//ra mo che payon tan chos 'phel
dbu tshad sbyangs pa'i dpe//sde bdun padbang phyug rgyal mtshan phrin las dar rgyas che//chu ba dus pasangs rgyas 'od zer 'chad nyan ngang la gshegs//phyogs las rnam rgyal
bstan phyir 'od zhur yal//rdo ring kun spangs chos skyong bran du 'khol//glo bo padbang phyug dpal bas rnam sras 'khor bcas gzigs//'phrang Kuijp: 'phrar po seng ge sgang
para ba mdo pas tshogs bdag

las la 'khol//sde pa sgar padon yod rdo rjes ku ru ku lle 'grub//shAkya rgyal mtshan'khon gyi gdung brgyud mkha' dbyings nyi ltar gsal//mkhan chen blo brtan pa/ mkhan chen
lhun grub bkra shis/ mkhan chen legs pa rin chen/ mkhan chen kun dga' dpal 'byor/ mkhan chen grags pa rgyal mtshan/ mkhan chen rin po che bkra shis rnam rgyal te mkhan rabs
drug/tshogs pa'i mkhan brgyud gser ri'i phreng ltar bsgrigs//gling smad mkhan po kun dga' dag dpal 'byor sogs/gzur gnas mkhas slob phyogs bcu'i rgyu skar 'dra//che dgu'i
bu slob bstod tshig rnga chen sgrog/mtshan smos pa 'di dag ni mtshon byed tsam ste/ gang gi zhal slob/ yang slob rjes 'jug/ brgyud 'dzin dang bcas pa ji srid sangs rgyas
kyi bstan pa'i rgyun dang lhan cig phrin las mchog gi bya ba chad pa med par chu'i rgyun lta bur gyur pa nyid do//zhes paNDi ta chen po shAkya mchog ldan dri med legs
pa'i blo gros kyi rnam par thar pa zhib mo rnam par 'byed pa las/ phrin las kyi 'khor lo rgyun mi chad pa'i skabs las rjes su bsgrags pa'i rab tu byed pa nyi shu rtsa drug
pa'o// //Chapter 27: yongs su rdzogs pa'i skabsde ltar rnam thar snga ma gsum gdan bkod du byas ma zlos shing/ gang ma tshang ba'i thad khol du kha skong bgyis/ rang res
'bad rtsol drag pos paN chen nyid kyi zhabs la gtugs shing/ gsung gi bdud rtsi dngos su bzhes pa'i slob ma'i mchog bcu gnyis/ yang slob brgyud pa 'dzin pa bzhi ste/ dge
ba'i bshes gnyen bcu drug gi drung du gang las brgyud pa'i dbang lung gdams pa'i sgo/ chos kyi rgyal po'i dpal gyi mgur las bka' stsal ba phal cher thob cing/ de skabs re
re nas kyang rnam thar gyi zur mi 'dra ba'i cha phra ba thos pa kun kyang ma brjed par blo la gzungs su bsten pa dag so sor bkod/ dgung lo brgyad cu'i bar la hor kongs
med cing dbu zhabs gtan ma log pa/ rgyu skar 'char ba'i

go rim ltar bris pa 'di yongs su rdzogs par grub pa'o// //paN chen nyin byed dga' ldan nub ri'i rtser//dgongs pa bskyod po srin bu me khyer bdag//ma las btsas pas skal med
bdag gi migkhyed sku mthong ba'i yul du ma gyur grang//dad pa'i slong mos thos ldan phyug po'i sgor//lo rgyus zas kyi rnyed pa bslangs pa'i cha//rna ba'i snod du cung zad
chags pa dag/gdung shugs bkres pa'i nyams kyis gces par bzung//grog mkhar sbrang rtsi dpe bzhin phra ba'i dngos//rdul phran ma 'dres bsags pa'i tshig sbyor 'di//cha shas
yongs su gang ba'i zla ba ste//rnam thar yongs kyi tshig don ku muta phye//shin tu blo dman nyams chung bung ba'i rtsal//rnam dpyod gshog sgrog bskyod pa'i stobs zhan yang//rnam
thar pad tshal rgyu ba'i rkang drug bdag/lo rgyus sbrang rtsi'i bcud kyis lhag par tshim//gang yang rang gi bla ma'i rnam thar rang rang mos dad 'dren byed gang//gang
yang mdzad pa'i legs byas rgya chen rgya mtsho'i nor bu nor mchog gang//gang yang brjod pas zad par mi nus mi zad gter gyi bum bzang gang//gang yang bsngags 'os yon
tan rgyan phreng snyan tshig phreng du dngar ba gang//'di ltar dam pa'i mdzad pa'i cha//legs brjod bsod nams gzugs mchis na//lhun po'i spo las yongs rgal te//gling bzhi'i
khyon du tshud pa min//phal tshig dkyus su bris pa dag/blo dman skye bos go ched de//ma bsdams blun ngor brjod pa na//smra po rang nyid phyugs dang mtshungs//snyan ngag
sdebs legs mngon brjod lang tsho ma//rig gnas mkhyen pa'i yid kyi 'dod 'jo ba//rnar snyan brjod tshig rab gtsang dag pa'i ngag//mkhas mang yid kyi shing rta 'dren byed yin//tshig
grogs ma nyams don bzang

ljen pa can//smra ba po gang blun po las 'das mod//yi ge'i snang ba spro byed rmongs pa bdag//nam yang rang nyams mkhas pa'i khengs pa bral//cung zad las dkar dag pas yid bskul
nas//chos phyir dka' ba'i khur bskyed phyogs mtha' nyul//rnyed grags khyad gsad khyod zhabs bsten pa'i bshes//gang dag zhal sgor dbang lung gdams pa nod//phyogs med
phyogs bral phyogs 'dzin btang ba'i blo//phyogs mthong phyogs gcig smra ba'i phyogs byol nas//phyogs bcu phyogs kyi bshes gnyen phyogs gtogs la//phyogs tsam phyogs mtshungs
phyogs las rnam par rgyal//khyod kyi gsung gi zegs ma phra mo yang//khyod la rjes bsams 'bad pas legs btsal te//khyod kyi rjes slob yongs la phan bskyed phyir//khyod kyi
bstan pa'i khur chen snying nas blangs//kye ma snyigs ma'i dbang gyur pas//rang blos gzhal nas klan ka sgrog/phyogs 'dzin rab rib mig ldongs pas//ji bzhin mthong ba'i
yul ma gyur//'di na gya tshom spyod pa'i 'gros can 'jig rten las snang mchor chas mkhan//chos ltar bcos pa'i tshul gyis rab dregs tshigs sgras bstan pa 'dzin brtson zhing//bslab
gsum rgyan gyis chog par mi 'dzin 'bad pa'i las ro ba//bstan pa'i mig rkyen dman par gyur gang snying nas snying rje'i yul nyid lags//shAkya'i bstan 'dzin mchog 'di'i
dgongs pa'i dbyings//tshul ldan mang thos spong ba lhur len pa//rab dul zhi zhing gsong por smra ba can//chos brgyad bral gang khyod kyi rjes slob yin//yongs rdzogs
bstan pa'i gzhung lugs ma lus pa//gzigs pa rgya chen rang gzhan ma 'dres phyed//lung rigs dag pa'i sgron ma 'dzin pa can//

klog pa po de khyod kyis bsngags pa'i yul//nges 'byung yid can ngur smrig gos can dag/ri dgas dman pa ji bzhin pas mthar gnas//'tsho ba dag cing ci yang med 'chang ba'i//spong
ba pa des khyod kyi zhabs pad bsten//mdo dang tshig don zung 'brel 'chad pa'i ngag/khungs ldan brgyud pa'i srol brgya 'byed mkhas pa'i//chos 'khor so so'i grangs nges
ma 'dres par//legs rtogs gang de khyod kyi bstan 'dzin yin//de ltar yang yang rjes las gang brtsams nas//mang du brjod la dge tshogs ci mchis pas//mtha' yas 'gro ba'i las
sgrib kun sbyangs nas//chos kyi rgyal po khyod dang mtshungs gyur cig//ces paNDi ta chen po shAkya mchog ldan dri med legs pa'i blo gros kyi rnam par thar pa zhib mo rnam
par 'byed palas/ yongs su rdzogs pa'i skabs las bsgrags pa'i rab tu byed pa nyer bdun pa'o// //Colophonde ltar paN chen rin po che'i sku che ba'i yon tan zhib mor bris
pa'i rab byed nyer bdun pa 'di yang ma byon pa'i sangs rgyas gsum pa kha che paN chen shAkya shrI'i gdan seng ge'i khri la mngon par rab tu mtho ba/ skye med rang gsal chos
dbyings gdod ma'i mgon po mngon sum du gzigs pa'i mkhan chen rin po che'i zhal snga nas kyis bkas bskul ba'i dbang las/ snyoms las kyi bgyi ba cung zhig bsal te/ gang
gi bka' mi 'gog pa'i slad du/ grol mchog gis yi ger bkod pa 'dis/ bdag sogs sems can thams cad rgyal ba'i bstan pa'i gzhung lam la rjes su 'jug pa'i skal ba mchog dang ldan
par gyur cig/manggalaM bha wantu//shu bhaM//

